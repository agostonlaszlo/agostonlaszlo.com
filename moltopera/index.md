---
layout: moltoperaoldal
title: "A Moltopera"
search_omit: true
---
2011-ben, többségében végzős zeneakadémistákból alakult a Moltopera. A kizárólag fiatal zenészeket alkalmazó független magyar operatársulat célja, hogy közérthető módon, az operajátszás sablonjaitól, sztereotípiáitól mentesen szólítsák meg a fiatalokat és a műfajtól még idegenkedőket. A folyamatosan változó énekes gárda mellett állandó szakmai stáb alkotja a társulatot Ágoston László vezetésével. Felléptek már mind „szokásos” (például Művészetek Palotája, Pécsi Nemzeti Színház), mind „szokatlan” helyszíneken (pl.: egyetemi campusok, Szimpla Romkocsma, Sziget Fesztivál). 2014-ben alakult meg a magyar minta alapján létrehozott német szervezetük, a Moltopera Germany, mely bemutatkozó koncertjét a drezdai parlamentben adta.
