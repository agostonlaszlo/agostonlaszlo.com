---
layout: post
title: Rendhagyó önéletrajz
date: 2015-01-11 22:49:46.000000000 +00:00
author: agoston_laszlo
excerpt: "1996 őszén történt, hogy egy irodalomórán memoritereket kellett felmondanunk. Egy nyáriasan fülledt délután, tornaóra után voltunk egy levegőtlen teremben. Felálltam és belekezdtem Kosztolányi Dezső 'Mostan színes tintákról álmodom' című versébe. 10 éves voltam, a szemben ülő tanár 29. Elképzeltem 'a kislányt, akit szeretek' és mire a vers végére értem, éreztem, hogy másként figyelnek rám. A 29 éves tanár ekkor ígérte meg, hogy 'nem nyugszik, amíg előadóművészt nem farag belőlem'."
category: about
tags: [életrajz]
---
<p><a href="http://www.moltopera.hu/tar/SzaboZoltan3.jpg"><img style="margin-bottom: 10px; margin-right: auto; display: block; margin-left: auto;" src="http://www.moltopera.hu/tar/SzaboZoltan3.jpg" alt="" border="0" /></a><strong>2012. február 15.</strong> este 21 óra 12 perc. A képen Szabó Zoltánt ölelem át.</p>
<p><strong> </strong></p>
<p><strong>1996 őszén</strong> történt, hogy egy irodalomórán memoritereket kellett felmondanunk. Egy nyáriasan fülledt délután, tornaóra után voltunk egy levegőtlen teremben. Felálltam és belekezdtem Kosztolányi Dezső "Mostan színes tintákról álmodom" című versébe. 10 éves voltam, a szemben ülő tanár 29. Elképzeltem a "kislányt, akit szeretek" és mire a vers végére értem, éreztem, hogy másként figyelnek rám. A 29 éves tanár ekkor ígérte meg, hogy "nem nyugszik, amíg előadóművészt nem farag belőlem" (SIC).</p>
<p><strong> </strong></p>
<p><strong>2003 tavasza.</strong> A tatabányai művelődési ház színpadán veszem át az országos József Attila - versmondó és -éneklő verseny első díját. 16 éves vagyok, már kétszeres Vörösmarty-díjas, leendő Kaleidoszkóp- és Radnóti-díjas. Egyre beljebb kerülök a színész-világba, de valami hiányzik. Lassanként rájövök, hogy "akarok még sok másszínű tintát, bronzot, ezüstöt, zöldet, aranyat" és a pódiumot, a performanszokat felváltja az éneklés. 2005 tavaszán elmegyek felvételizni a Színművészeti Egyetemre, de hiába jutok tovább az első rostán, már tudom, hogy mást akarok.</p>
<p><img style="display: block; margin-left: auto; margin-right: auto;" src="http://www.moltopera.hu/tar/zak.jpg" alt="" border="0" /></p>
<p><strong> </strong></p>
<p><strong>2008 június.</strong> Marton Éva feljön a Zeneakadémia kistermének a színpadjára és mindenki előtt kezet nyújt: "László, Isten hozta a Zeneakadémián!" Felvettek! Azt hittem, ezzel beteljesítettem az egykori fiatal magyartanár kívánságát.</p>
<p><strong> </strong></p>
<p><strong>2008 október</strong>. Az első fellépés a Zeneakadémia Nagytermében a nagyszerű Kocsis-Holper Zoltán karmesteri diplomahangversenyén. Hibázok, ő rám kacsint - ezért örökre hálás vagyok neki. A tanári kar hol elégtelenre értékel, hol piedesztálra emel, következetesség nélkül.</p>
<p><strong> </strong></p>
<p><strong>2010 szeptember.</strong> A Hallgatói Önkormányzat elnökévé választanak. A Zeneakadémia előtt szerzett két diplomám (marketing-újságírás) segítségével alapjaitól építem/jük újjá a hallgatói közéletet. Újságot indítunk, beindítjuk az érdekképviseletet, elkezdenek minket komolyan venni.</p>
<p><img style="vertical-align: middle; display: block; margin-left: auto; margin-right: auto;" src="http://www.moltopera.hu/tar/figaro.jpg" alt="" border="0" /></p>
<p><strong> </strong></p>
<p><strong>2010 december 24. </strong>Találkozom Magyaróvri Viktor zenéjével, amit egymaga, komponál, énekel, vesz fel és hangmérnököl egy terézvárosi kislakásban. Azonnal levelet írok: "Mondd Viktor, van már menedzsered? Ha nincs beszélnünk kéne!"</p>
<p><object data="http://www.youtube-nocookie.com/v/g4Kj0o8n5YY?version=3&amp;hl=hu_HU" type="application/x-shockwave-flash" width="420" height="315"><param name="movie" value="http://www.youtube-nocookie.com/v/g4Kj0o8n5YY?version=3&amp;hl=hu_HU" /><param name="allowFullScreen" value="true" /><param name="allowscriptaccess" value="always" />
</object></p>
<p><strong>2011 június.</strong> Három hányattatott, megaláztatásokkal és packázásokkal teli év után kezemben a harmadik diploma (Az első kettőt a BKF-en szereztem újságírás-marketing irányon). De már nem ég bennem semmiféle tűz és huszonöt éves koromra rájövök: a színfalak mögött több a vérszomjas sárkány, mint a megmentésre váró hercegnő. Zavar.</p>
<p><strong> </strong></p>
<p><strong>2011 augusztus.</strong> Nem adom fel. Elkezdem összeverbuválni a legjobb énekeseket, akiket ismerek. Barátaimat, csoporttársaimat, ismerősöket. Hogy LÉTREHOZZUNK valamit. Valamit, ami igaz, ami megtestesíti mindazt, "amiért egykor titokban világra jöttünk vérben és mocsokban". Ami nem tesz tönkre, mint a Zeneakadémia, hanem épít. Ami talán nagyszerű lesz, Moltopera - nagyon opera.</p>
<p><strong> </strong></p>
<p><strong>2011 szeptember. </strong>Az első siker menedzserként: Viktor (azóta <a href="http://www.kayamar.hu">Kayamar)</a> megnyeri a T-com zeneszerző-versenyét. Hamarosan megjelenik az első Youtube-videója, amit "együtt hozunk össze" és nem sokára már a TV2-ben nyilatkozunk.</p>
<p style="text-align: justify;"><strong> </strong></p>
<p style="text-align: justify;"><strong> </strong></p>
<p><img style="margin-top: 5px; margin-bottom: 5px; margin-left: 5px; float: right;" src="http://jmh.hu/sites/default/files/jm_logo_h.jpg" alt="" width="120" border="0" /></p>
<p style="text-align: justify;"><strong>2011 november. </strong>Megválasztottak a Jeunesses Musicales Hungary főtitkárának (egy 50 éve, 80 országban működő nonprofit szervezet a fiatal zenészek segítésére és a fiatal közönség nevelésére).</p>
<p style="text-align: justify;"><strong> </strong></p>
<p style="text-align: justify;"><strong> </strong></p>
<p style="text-align: justify;"><strong>2012 február 15.</strong> este 21 óra 12 perc, a Moltopera első, bemutatkozó koncertje után. A 29 éves magyartanár már kopaszodik, én 25 éves vagyok, ilyen téren még nála is éltesebb. Vagyok "társulatigazgató, előadóművész, énekes" és hasonlók. Megölelem és tudom, hogy aznap este váltottam be az ő tizenöt évvel korábbi ígéretét. A közönség ünnepel, mert friss szelet hoztunk, fiatal és igaz, őszinte szelet a hazai operajátszásba. A szakma kritizál, egy fél év múlva a Zeneakadémián már megtiltják az énekeseknek, hogy nálunk szerepeljenek. Sok nagy ajándékot kapunk (Művészetek Palotája, Sziget Fesztivál, Magyar Dal Napja stb.) és sok arcul csapást (kiválások, belső feszültségek).</p>
<p><img style="display: block; margin-left: auto; margin-right: auto;" src="http://moltopera.hu/images/stories/kritika.jpg" alt="" width="500" border="0" /></p>
<p><strong> </strong></p>
<p><strong>2012. április.</strong> Azt, hogy megmozdult valami jelzi, hogy rögtön az első koncert után meghívást kapunk a világ legnagyobb zenei menedzsereit tömörítő <a href="http://www.iamaworld.com/">International Art Managers' Association</a> budapesti kongresszusára. Érdi Tamás, a Kossuth-díjas Kelemen Kvartett, a sokszoros világverseny-győztes In Medias Brass és hasonló fellépők társaságában a Művészetek Palotája Nagytermében lépünk föl. Kovács Géza, a Nemzeti Filharmónia Főigazgatója konferál föl...</p>
<p><object data="http://www.youtube-nocookie.com/v/fZmysCnXoUg?version=3&amp;hl=hu_HU" type="application/x-shockwave-flash" width="560" height="315"><param name="movie" value="http://www.youtube-nocookie.com/v/fZmysCnXoUg?version=3&amp;hl=hu_HU" /><param name="allowFullScreen" value="true" /><param name="allowscriptaccess" value="always" />
</object></p>
<p style="text-align: center;"> </p>
<p style="text-align: justify;"><strong> </strong></p>
<p style="text-align: justify;"><strong>2012 augusztus. </strong>Kayamar és Moltopera-fellépések a Sziget-fesztiválon</p>
<p><object data="http://www.youtube-nocookie.com/v/DU362yE5smk?hl=hu_HU&amp;version=3" type="application/x-shockwave-flash" width="560" height="315"><param name="movie" value="http://www.youtube-nocookie.com/v/DU362yE5smk?hl=hu_HU&amp;version=3" /><param name="allowFullScreen" value="true" /><param name="allowscriptaccess" value="always" />
</object></p>
<p><strong> </strong></p>
<p><strong>2012 ősze </strong>A <a href="http://www.jmh.hu">Jeunesses Musicales Hungary</a> megbízásából 20 egyetemi előadást tartottam meg barátaimmal közösen az operát és a komolyzenét népszerűsítendő Budapest legnagyobb egyetemein.</p>
<p><img style="display: block; margin-left: auto; margin-right: auto;" src="http://www.moltopera.hu/tar/eloadasok.jpg" alt="" width="520" border="0" /></p>
<p style="text-align: justify;"><strong> </strong></p>
<p style="text-align: justify;"><strong>2012 november 3.</strong> A Művészetek Palotájában saját, egész estés koncertet ad a Moltopera. A Varázsfuvola zenekari anyagát Kayamar hangszereli át ensemblere.</p>
<p><img style="display: block; margin-left: auto; margin-right: auto;" src="http://www.moltopera.hu/images/sajtofotokkicsi/Mupa-Varazsfuvola/becssg_images/22_450_300_95.jpg" alt="" border="0" /></p>
<p style="text-align: justify;"> </p>
<p style="text-align: justify;"><strong>2012 december. </strong>Elkészül Kayamar első CD-je</p>
<p><img style="display: block; margin-left: auto; margin-right: auto;" src="http://www.kayamarmusic.com/tar/ViktorCD.jpg" alt="" border="0" /></p>
<p style="text-align: justify;"><strong> </strong></p>
<p style="text-align: justify;">... folytatása következik</p>
