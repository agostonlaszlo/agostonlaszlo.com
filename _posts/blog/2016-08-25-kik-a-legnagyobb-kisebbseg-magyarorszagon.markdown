---
layout: post
title: Kik a legnagyobb kisebbség Magyarországon?
date: 2016-08-25 12:28:02.000000000 +00:00
author: agoston_laszlo
excerpt: "Él Magyarországon egy kisebbség, akiket alig veszünk észre, pedig napi szinten találkozunk velük. Egy kisebbség, amely harcol a jogaiért, de még a jogfosztottságukról is vitatkoznak. Akik saját maguk is nehezen ismerik fel a saját jogfosztottságukat. Akiknek problémáik vannak a foglalkoztatottság terén és ugyanazért a munkáért kevesebbet kapnak. Akikre más szabályok vonatkoznak. Akiknek sok esetben fizikai erőszakot is el kell szenvedniük és sokszor hátrányosan különböztetik meg az erőszakhoz kapcsolódó ügyeiket. Ők a nők."
categories: blog
tags: [kisebbség, muszlim, bevándorlás]
---
Él Magyarországon egy kisebbség, akiket alig veszünk észre, pedig napi szinten találkozunk velük. Egy kisebbség, amely harcol a jogaiért, de még a jogfosztottságukról is vitatkoznak. Akik saját maguk is nehezen ismerik fel a saját jogfosztottságukat. Akiknek problémáik vannak a foglalkoztatottság terén és ugyanazért a munkáért kevesebbet kapnak. Akikre más szabályok vonatkoznak. Akiknek sok esetben fizikai erőszakot is el kell szenvedniük és sokszor hátrányosan különböztetik meg az erőszakhoz kapcsolódó ügyeiket. Ők a nők.

**"Jaj, hagyjálmár..."**


Nem, nem hagylak. Pont itt kezdődik a kérdés, hogy komolyan se vesszük. Korábban írtam már erről egy sokak által imádott, sokak által gyűlölt cikket, "[Kedvenc használati tárgyaink, a nők](http://agostonlaszlo.hu/hu/blog/46-kedvenc-hasznalati-targyaink-a-nok)" címmel. Ebben hoztam egy példát. Gabiról. Leírok egy mondatot, képzeld magad elé.

**Gabinak ebben az évben tizenöt szexuális partnere volt. Ezek közül nyolc egyéjszakás kaland.**

Ha férfinak képzelted Gabit, a hagyományos társadalmi szerepeknek megfelelően egy sikeres, jóképű férfi lehet, egy igazi Don Giovanni.
Ha nőnek képzelted Gabit, a hagyományos társadalmi szerepeknek megfelelően ő egy büdös ribanc.
Azt most hagyjuk is, hogy mi van, ha Gabinak azonos nemű volt mind a tizenöt kapcsolata...

Pedig Gabi nem is létezik.

(hiányzó kép doublestandards.jpg)

Észrevetted, hogy miközben azon aggódunk, hogy a bevándorló muszlimok hány nőt fognak megerőszakolni Magyarországon, addig ÉVENTE"több mint 200 000 magyar nőt ér fizikai erőszak partnere részéről, és minden évben több mint 80 000 magyar nőt erőszakol meg a férje vagy élettársa." ([forrás](http://nullker.hu/2014/11/nemi-eroszak-magyarorszagon-interju-stummer-veraval/)) Azt mondod ez túlzás?

> "Az Európai Unióban élő nők 33 százaléka szenvedett el fizikai vagy szexuális erőszakot 15 éves kora óta, ami 62 millió nőt jelent - mutatta ki a nők elleni erőszakról készült átfogó jelentésében az unió bécsi székhelyű Alapjogi Ügynöksége (FRA)." ([forrás](http://www.origo.hu/nagyvilag/20140305-a-nok-egyharmada-szenved-el-eroszakot-az-eu-ban.html))

Valaki (egy férfi) egyszer azt kommentelte, ő azért nem hisz ezekben az adatokban, mert több, mint kétszáz nőt ismer és egy se mesélt neki ilyesmiről. Mégis mire számított...

Főleg akkor, amikor napjaink része a világ egyk legidiótább oximoronja: az áldozathibáztatás. (Mondjuk azt észrevetted, hogy ha egy magyar erőszakol meg egy nőt: úgy kell neki, minek öltözött kihívóan és ezek a mai lányok nem bírják a mértéket. Ha egy menekült tenné: azok a rohadékok nekiesnek a lányainkak, mert nem tisztelnek se istent se embert...)

Szóval létezik olyan része a társadalmunknak, amelyben ha bántanak, a te hibád. Ha nem öltözöl elég csinosan és nem vagy elég figyelemfelkeltő, persze az is. Sohasem fogom elfelejteni, amikor a híres va[k komondoros polgármesterrel](http://index.hu/belfold/2015/05/13/balogh_jozsef_vak_komondor_csaladon_beluli_eroszak_birosag_targyalas/) kapcsolatban érdeklődtek a helyi kocsmában. Az ottani férfiak nagy része szerint nem történt semmi érdekes. Eljárt a keze. Ez így van jól. A férfi tartson rendet otthon... Meg is úszta pénzbüntetéssel a nyolc napon túl gyógyuló sérülésokozást...

Az alábbi videó tökéletesen bemutatja, milyen egy "védett férfi" helyzete egy átlagos nővel szemben.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F856436167793816%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

De igazad van, engedjük el ezt a témát. Képzeld el, a múltkor találkoztam két koldussal. Az egyiknek adtam egy százast, a másiknak meg 88 forintot. Mire számítottál? A második nő volt?

"A magyar nők átlag 13,2 százalékkal kisebb fizetést kaptak a férfiaknál 2014-ben." ([forrás](http://index.hu/gazdasag/2016/03/01/novekszik_a_kulonbseg_a_noi_es_a_ferfi_fizetesek_kozott/))

Ezt el kell ismerjem, nem egy egyszerű téma. Mert ott a másik oldala is: sokszor a nők gyerek mellett dolgoznak, esetleg négy órában, saját maguk választanak kisebb fizetéssel kecsegtető munkát... De az alábbi képen valahogy mégse látok egyetlen nőt se...

(hiányzó kép orbanek.jpg) >Magyarország kormányában a nők száma egyenlő a piréz bevándorlók számával ([a kép forrása](https://www.ard-wien.de/wp-content/uploads/sites/3/2015/12/Ungar-Regierung-picall-kl.jpg))

Illetve szerinted [Lászlóból vagy nőből van több a politikai és tudományos elitben](http://kettosmerce.blog.hu/2016/05/16/laszlobol_vagy_nobol_van_tobb_a_politikai_es_tudomanyos_elitben_hat_persze_hogy_lacibol)? Hát persze, hogy Laciból!(És most nem hazabeszélni akartam...)

Hosszan lehetne még ezt taglalni, hosszú a lista, de nem biztos, hogy végigsorolni volna a legcélravezetőbb. Fogok erről még írni egyesével és meg fogok fogalmazni javaslatokat is. Most egyelőre csak annyit szeretnék, ha felfigyelnél erre a problémára. Ha nem rendeznéd egy kézlegyintéssel. Ha nem gondolnád, hogy a feminizmus valami ködös, nyugati bolondság, hanem megértenéd, hogy világunkban a legnagyobb diszkriminált kisebbségbe anyád, a feleséged és a lányod is beletartozik.

És szokszor úgy reprodukáljuk ezt a különbséget évezredek alatt beégetett társadalm minták nyomán, hogy észre se vesszük.

**Ez a témának még csak a kezdete. Ha szeretnél további cikkeket is olvasni erről, itt lájkolhatod az oldalam!**
[Ágoston László](https://www.facebook.com/agostonlaszloartist) 

**Ne felejtsd el megosztani, ha értesz és egyetértesz!**
