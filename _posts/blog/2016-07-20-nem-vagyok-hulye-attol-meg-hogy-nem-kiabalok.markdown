---
layout: post
title: Nem vagyok hülye attól még, hogy nem kiabálok
date: 2016-07-20 06:55:00.000000000 +00:00
author: agoston_laszlo
excerpt: "Tudod, az a legidegesítőbb, hogy nem engedik meg, hogy mérsékelt maradj. Nekem is van bajom az illegális bevándorlással, én is látom a veszélyt, de amikor fröcsögve gyűlölöd egy majd' kétmilliárdos népcsoport MINDEN tagját, hányingerem támad."
categories: blog
tags: [iszlám, terrorizmus, megbékélés]
lang: hu
redirect_from: "hu/blog/70-nem-vagyok-hulye-attol-meg-hogy-nem-kiabalok"
image: http://agostonlaszlo.hu/images/nemlendit.JPG
---
Tudod, az a legidegesítőbb, hogy nem engedik meg, hogy mérsékelt maradj. Nekem is van bajom az illegális bevándorlással, én is hatalmas veszélyt látok a valóban más kultúrájú emberek nagy számú beáramlásában, engem is kiakaszt a terrorizmus (és valóban több muszlim robbant manapság, mint IRA- vagy ETA-tag). Sorolhatnám.

De amikor fröcsögve, véres szájjal nevezi "kutyának" és "gyilkosnak" és "mocsoknak" és "terroristának" egy majd' kétmilliárdos népcsoport MINDEN tagját, akkor hányingerem támad. Ja igen, akkor, ha a választott kormányunk az én adómból ezt még hergeli is, akkor aztán pláne.

![]({{ site.baseurl }}/images/100.jpeg)

forrás: [444!](http://444.hu/2016/07/19/tudta)>
És nem tehetem meg, hogy ne mutassak rá: akár a magyarok között is találsz olyat, aki [megerőszakol egy kétéves csecsemőt](http://www.blikk.hu/aktualis/belfold/uldozni-fogjak-a-bortonben-a-megeroszakolt-keteves-kislany-szuleit/55lfm0l) (...), [a magyar nőket még mindig magyar férfiak erőszakolják meg tömegével] ([LEGÁLIS bevándorló](//nullker.hu/2014/11/nemi-eroszak-magyarorszagon-interju-stummer-veraval/)(...) és hogy jelenleg [kérdésében írunk ki népszavazást. Vágod... Ezerkettőszázkilenncvennégy. Mint a felcsúti stadion közönsége egy jobb napján...](http://index.hu/kulfold/2016/02/26/schulz_kvota_nepszavazas_menekult/)

Ha van még bennem emberség, védenem kell a bevándorlókat, defenzívába kényszerülök. Mert bár megvannak nekem is az ellenérzéseim, fenntartásaim, ezzel az ostobaság-, gyűlölet- és megvezetés-cunamival szembe akarok szállni. Mert szembe kell szállni. Sokszor gondolkodtam gyerekkoromban, hogy mit tettem volna, ha a náci Németországba születek és vagonírozzák mellettem a zsidókat. Azt, amit most. Mert ez most csak egyetlen lépéssel van előtte. Most a harmincas éveket éljük.

![]({{ site.baseurl }}/images/nemlendit.JPG)

Szeretném elmondani, hogy félek és féltem Európát. Hogy töketlenkedésnek tartom, amit Calaisnál csinálunk. Oda ki kéne vezényelni a katonaságot és rendet tenni. Hogy én is tudom, hogy sok helyen a bevándorlók bűnözővé válnak - [azzal együtt, hogy a bevándorlók körében a bűnözés megegyezik](https://en.wikipedia.org/wiki/Immigration_and_crime), ha [nem alacsonyabb a fogadó ország bűnözési rátájánál](http://kettosmerce.blog.hu/2015/07/25/meg_egyszer_a_hozzank_menekulo_szexualis_ragadozokrol_es_bunozokrol).

De nem adsz nekem esélyt, mert a polarizáltság miatt már az ésszerű fenntartásaimmal is úgy tűnnék, mintha a te embertelen, ostoba, rágalmazó, bulvárújság-színvonalú, kormányzati kommunikáció-színvonalú gyalázkodásod mellé állnék. Nekem kell a te hülyeségednek és bárdolatlanságodnak ellen tartani. És ezért mutogatsz rám, mint egy nagyra nőtt óvodás: "buzi migránssimogató, buzi migránssimogató", amíg el nem kezded ugyanezzel az ujjaddal túrni az orrodat.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F877110285726404%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Mindig próbálok az írásaim végén valami előre mutatót is megfogalmazni. Itt nagyon nehéz. De egy azért van: ne gondold, hogy aki nem gyűlölködik, az nem lát. De lát. És ugyanúgy fél, mint te. Csak nem gondolja, hogy az eszetlen általánosítás, félelemkeltés és hisztériagerjesztés előre vezetne.

Te pedig gondold végig, hogy mik a racionális érveid. Az érzelmieket már hallottuk elégszer.
