---
layout: post
title: Még jobban összezavalak. Nem vagy rasszista ha félsz!
date: 2016-07-28 08:02:02.000000000 +00:00
author: agoston_laszlo
excerpt: "Most végképp össze foglak zavarni. Olvashattad már a cikkemet arról, hogy akárhány terrorcselekmény is lesz a világban, nem fogom meggyűlölni miatta a muszlimokat, mert nem fogok szélsőségesekből egy egész vallásra általánosítani."
categories: blog
tags: [bevándorlás, migráció, muszlim, gyűlölet]
---
Most végképp össze foglak zavarni. Olvashattad már a cikkemet arról, hogy
- [akárhány terrorcselekmény is lesz a világban, nem fogom meggyűlölni miatta a muszlimokat, mert nem fogok szélsőségesekből egy egész vallásra általánosítani,](http://agostonlaszlo.hu/hu/blog/57-fogom-e-vegre-gyulolni-a-muzulmanokat-ha-robbantas-lesz-az-eb-n)
-mennyire zavar, hogy [Magyarországon nem lehet mérsékelt véleményt megfogalmazni a migráció kérdésében, mert csak "nácik" és "migránssimogatók" léteznek, vagy épp](http://agostonlaszlo.hu/hu/blog/70-nem-vagyok-hulye-attol-meg-hogy-nem-kiabalok)
-a válaszomat egy keményen rasszista srác levelére, amiben többek között olyat írtam, hogy [egy tisztességes muszlimot szívesebben látnék a szomszédomnak, mint egy tisztességtelen magyart.](ttp://agostonlaszlo.hu/hu/blog/72-bocsanat-megzavarhatlak-a-gyuloletben-egy-pillanatra)

Ezeket mind fent is tartom. De - és most jön a teljes összezavarás - ma azt szeretném leírni, miért félek a bevándorlóktól. A rohadt migránssimogató feladja a nézeteit? Semmiképp. Csak semmi sem fekete-fehér.


Sok levelet kaptam érezhetően nyitott, jó szándékú emberektől, amiben azt írják, kijárnak segíteni civil szervezetekkel, a saját köreikben próbálják ellensúlyozni az arcunkba ömlő kormányzati rasszizmust, de halkan és csendben azért félnek. És nem tudnak mit kezdeni ezzel az érzéssel. Mert ha megfogalmazzák az érzéseiketa "másik oldal" rögtön muníciót kap tőle és legyőzöttnek vagy odatartozónak tartja majd őket. Ez két ponton hülyeség:
1, filantrópként is jogod van félteni a hazádat, a kultúrádat
2, ez a kétpólúsú gondolkodás ostobaság, ami nem segíti a megoldást.

![]({{ site.baseurl }}/images/horogkereszt.JPG)

Én is félek a kiégett, meggyalázott, mindent elvesztett emberek millióitól, akik ráadásul gyengébb-erősebb közösséget tudnak vállalni egymással, hiszen kisebbség lesznek egy idegen országban. Ez komoly összetartó erő, mégha a vallás maga nem is annyira fontos a számukra. Ezek az emberek nyugodtan éltek, amíg nem halt meg a gyerekük a kezeik között, nem vérzett el a várandós feleségük a szemük láttára és nem erőszakolta meg az anyjukat valamelyik milícia katonája. Azt hiszed, túlzok? Ez is mutatja, mennyire **EL SE TUDJA KÉPZELNI** egy elkényelmesedett európai a háborúval járó valódi borzalmakat.... és igen: ezek a kiégett, mélyen sérült emberek nem utolsó sorban jórészt **HARCEDZETTEK**. Több halált és tűzharcot láttak, mint a magyar katonák 90 százaléka egész életében.

Aztán ők fulladtak majdnem a tengerbe Görögországnál, aludtak állatok módjára minden este hónapokig, éheztek, őket fújták arcon gázsprayvel Röszkénél, ellenük szól az európai jobboldal legfőbb kampányüzenete és most elvárják tőlük, hogy illeszkedjenek be egy olyan kultúrába, ahol "rasszizmus nincs, de igény volna rá".

Hát srácok, az eddigi példák fényesen mutatják: ez nem fog menni. Pontosabban úgy, ahogy eddig próbáltuk tutira nem. A most érkezők gyerekeinek rettentő fontos lesz majd, hogy valamilyen identitásuk lehessen, amikor a szélsőjobberek <em>megfosztják majd a befogadó ország nemzeti identitásától őket</em>. Mert egy muszlim nem lehet magyar, ugye? Csak elvárjuk, hogy illeszkedjen be... És ha nem tud beilleszkedni, ha folyton frusztrálják, akkor simán lehet belőle is verekedő, gyújtogató külvárosi bevándorló vagy éppen terrorista. Ahogy bármelyikünkből lehetne hasonló esetben.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F846379155466184%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>
Ilyen az, amikor egy megtámadott közösség körbeüli a tábortüzet és összekarolva támogatják egymást


A demagóg kérdés itt az lenne: akarjuk mi ezt? A helyes kérdés (amit nem is tesznek fel népszavazáson...) viszont, hogy hogyan kezeljük ezt. Azt, hogy a beáramló néptömegek között valóban vannak tolvajok, terroristák és bajkeverő söpredék (a jobboldal kedvenc vesszőparipája) és valóban vannak orvosok, tanárok, tolmácsok, utolsó értékként is könyveket cipelő értelmiségiek (a baloldal vesszőparipája). De egyik sem, pontosabban mindkettő igaz. Ezért hibás mindkét oldal sarkítása. Ezért ne álljon Gyurcsány a kerítés túloldalára és ezért ne kampányolgasson undorító politikai haszonszerzésből Orbán. Hanem - ahogy mindig mondom - kezdjünk végre higgadtan gondolkodni.
Egyetlen cikkbe túl sok lenne leírni, amit most mondani szeretnék, ezért három további témára bontom és további három cikkben fogok vele részletesen foglalkozni:

1, [Beilleszkedhetnek egyáltalán a bevándorlók Európában?](http://agostonlaszlo.hu/hu/blog/74-beilleszkedhetnek-egyaltalan-a-bevandorlok-europaban)
2, [Hogyan lehetne megállítani a terrorizmust?](http://agostonlaszlo.hu/hu/blog/75-hogyan-lehetne-megallitani-a-terrorizmust)
3, Kik vagyunk mi, Európaiak

Odáig egyetlen üzenetet hallj meg: mind félünk. Van, aki erre azzal válaszol, hogy üvöltözni és gyalázkodni kezd, van, aki nem veszíti el az emberségét, de mind félünk akkor, amikorszinte minden egyes nap robban egy bomba vagy elvágják egy idős pap torkát. Ettől még nem vagy(ok) rasszista és ettől még nem szabad teret engedni a gyűlöletnek. Ez nem ad felmentést vagy felhatalmazást mások bőrszín, nem, vallás vagy bármi más alapú kirekesztésére. De egyre sürgősebb lenne, hogy ezt meg tudd élni, ki tudd fejezni és a közösség át tudjon ölelni. Mert ilyenkor van igazán jogod átélni a saját közösséged, nemzeted össze- és megtartó szeretetét.

**Itt lájkolhatod az oldalam, ha kíváncsi vagy még hasonló írásokra:**
[Ágoston László](https://www.facebook.com/agostonlaszloartist) 

**Ne felejtsd el megosztani, ha értesz és egyetértesz!**
