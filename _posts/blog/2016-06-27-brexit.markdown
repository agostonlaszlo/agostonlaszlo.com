---
layout: post
title: "Mi lesz veled Anglia? Tanulsz belőle, Magyarország?"
joomla_id: 63
joomla_url: brexit
date: 2016-06-27 08:30:31.000000000 +00:00
author: agoston_laszlo
excerpt: "Talán akkor kaptam eddigi rövid Facebookos pályafutásom alatt a legtöbb komoly kritikát, amikor az angolok kilépéséről írtam magamhoz képest meglehetősen szenvedélyes hangnemben. Sokan nem értették, miért tartom a szavazás eredményét ekkora bajnak és többször is elhangzott, hogy tartsam tiszteletben az angol szavazók döntését, ne vízionáljak összeomlást."
categories: blog
tags: [demokrácia]
lang: hu
---
Talán akkor kaptam eddigi rövid Facebookos pályafutásom alatt a legtöbb komoly kritikát, amikor az angolok kilépéséről írtam magamhoz képest meglehetősen szenvedélyes hangnemben. Sokan nem értették, miért tartom a szavazás eredményét ekkora bajnak és többször is elhangzott, hogy tartsam tiszteletben az angol szavazók döntését, ne vízionáljak összeomlást. Egy korábbi cikkben már [részletesen megírtam, miért nem tudom elfogadni a döntést</a>illetve azt is kifejtettem](http://agostonlaszlo.hu/blog/miert-nem-tudom-elfogadni-az-angol-dontest), illetve, hogy [milyen Európát szeretnék egy nap a gyerekeimre hagyni](http://agostonlaszlo.hu/blog/-tortenelmi-idokben-tortenelmi-a-felelosseged-is).

Borzasztóan bántott, hogy a döntésben kirekesztő, szélsőjobboldali motivációk is közrejátszottak - a bevándorlók iránti gyűlöletkeltés volt a kampány egyik sarkalatos pontja. Sajnos azt kell mondjam, a félelmeim eddig (már?) beigazolódni látszanak és az csak a legkisebb baj, hogy a kilépéspártiaknak [BEVALLOTTAN nincsen tervük a hogyan továbbra](http://www.independent.co.uk/news/uk/politics/brexit-eu-referendum-campaigners-there-is-no-plan-next-pm-tory-leadership-contest-a7104711.html) vagy miközben a bizonytalanság miatt folyamatosak a gazdasági és poiltikai problémák [a Brexit-pártiak eltolnák a tárgyalásokat, hogy legyen idejük nyaralni](http://index.hu/kulfold/2016/06/27/a_brexit-partiak_eltolnak_a_targyalasokat_hogy_legyen_idejuk_nyaralni/)...
A nagyobbik baj, hogy Anglia - és ezen keresztül az egész fejlett Nyugat - megtapasztalta, hogy milyen az, amikor populista, a bevándorlóellenességre és a rosszul értelmezett nacionalizmusra kihegyezett megélhetési politikusok tömik tele az emberek fejét szeméttel. Túl erősnek hangzik? Az alábbi Twitter-gyűjtemény 117 képet tartalmaz. Ezek EGYETLEN NAP alatt gyűltek össze Sarah Childs Facebook-oldalán.


Szemezgessünk.

**"Ne mondd ki hangosan, mit gondolsz nyilvánosan. Ne beszélj politikáról másokkal. Légy elővigyázatos. A gyűlöletbűncselekmények fokozódni fognak!" -anya**

![]({{site.baseurl}}/images/twitter1.JPG)

**A gloucesteri Tescoban: "Ez Anglia! Az idegeneknek 48 órájuk van eltakarodni a p@csába! Ki külföldi itt? Vannak itt külföldiek?"**

![]({{site.baseurl}}/images/twitter2.JPG)

**A lányom meséli, hogy valaki felírta a lányvécé falára az iskolában "[a kislány neve] takarodj vissza Romániába!"**

![]({{site.baseurl}}/images/twitter3.JPG)

**Lengyel munkásokat kérdeztek a Brexitről a BBC-n. Kérték, hogy ne mutassák az arcukat, mert félnek a retorziótól.**

![]({{site.baseurl}}/images/twitter4.JPG)

**Idősebb hölgy magyarázza örömteli arccal a 134-es buszon egy lengyel nőnek a kisbabájával, hogy szálljon le és pakoljon, mert mennie kell haza. Rémisztő.**

![]({{site.baseurl}}/images/twitter5.JPG)

**A mellettem lévő asztalnál megkérdik a lengyel pincérlányt: "Mit vagy ilyen boldog? Mész haza!" A fickó és a barátnője elkezenek röhögni. Gusztustalan.**

![]({{site.baseurl}}/images/twitter6.JPG)

**Addig mókás a dolog, meg viccesek a mémek, amíg nem sétálsz el a Great Portland Streeten egy csoport férfi mellett, akik azt skandálják: "Anglia legyen újra a fehéreké". Ideges vagyok. (Egy fekete bőrű nő twittje.)**

![]({{site.baseurl}}/images/twitter7.JPG)

**A lányom Birminghamben munka után látott egy csapat férfit, akik egy muzulmán lányt álltak körbe kiabálva: "Takarodj! A kilépésre szavaztunk!" Borzasztó idők...**

![]({{site.baseurl}}/images/twitter8.JPG)

![]({{site.baseurl}}/images/twitter9.JPG)

**Épp most értem egy 78%-ban muszlim iskolába. Egy fehér férfi győzelem-jelet mutogatott az arra elmenő muzulmán családoknak. Ez az a rasszizmus, amit legitimált a szavazás.**

![]({{site.baseurl}}/images/twitter10.JPG)

**Elkéstem egy találkozóról, mert a buszmegállóban rasszisták beszélgettek arról, hogyan fogják kidobni a külföldieket. Tovább kellett mennem a következő megállóhoz.**

![]({{site.baseurl}}/images/twitter11.JPG)

**A munkahelyemen ülök, szünet van. Véletlenül hallottam, hogy a kollégám készül megdobálni egy helyi mecsetet. Mit kéne tennem?**

![]({{site.baseurl}}/images/twitter1.JPG)

Ezekből 117 van [a gyűjteményben](https://www.facebook.com/sarah.leblanc.718/media_set?set=a.10101369198638985&amp;type=3&amp;pnref=story). Az alábbi magazinvideó szerint csak a muszlimok ellen több, mint 100 a rendőrségen bejelentett rasszista támadás történt a Brexit óta országszerte. (A videó elején egy férfit szólít fel egy fehér angol, hogy "takarodjon az országából", mire a másik kétszer is elmondja, hogy ő Angliában született angol állampolgár - akárcsak [a magyar állampolgárságú, de színesbőrű barátja miatt megvert szegedi diáklány esetében tavaly](http://24.hu/belfold/2015/07/21/lemezt-ultettek-a-szegeden-megvert-lany-arcaba/)...)

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fajplusenglish%2Fvideos%2F752336008241242%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Nem folytatom. Anglia - és a Nyugat-Európa - megtapasztalja azt, amit mi egy éve, a gyűlöletkampány időszakában tapasztaltunk meg. Nálunk is ugyanez volt amikor például a[fehér Porschében ülő kedves úriember fenyegetett meg két nőt, hogy megöli őket, ha segítik a migránsokat](http://24.hu/kozelet/2015/09/05/segitesz-egy-menekult-csaladot-megollek/). A Brexit közkeletű kormánypárti hazai értelmezésével kapcsolatban (Anglia kiállt a migránsok ellen, ahogy Magyarország is teszi) engedd meg, hogy felhívjam a figyelmedet egy apró zavaró tényre: itt most a migránsok például mi, magyarok is vagyunk...

Mit akarok ezzel az egésszel? Egyrészt megmutatni, hogy mi történik azzal az országgal, amelyik felül a populista bevándorló-gyűlölő _kisvasútra_ vonatra. Megosztottság, félelem, kirekesztettség-érzés. Persze, nálunk nincs is annyi betelepülő (tőlünk pont emigrálnak a fiatalok), de a nemzeti alapú kirekesztés és hátrányos megkülönböztetés egyre elfogadottabbá, hogyúgymondjam divatosabbá válik... Másrészt amikor legközelebb migránsozni kezdenél (nem a megoldásról beszélgetni, hanem az "ezek mind"-kezdetű mondatokra gondolok), fusson át az agyadon, hogy amit most te mondasz a bevándorlókra, ugyanazt más a magyarokra mondja Angliában. Felháborít? Csak tükröt tart...

Ez a gyűlöletkeltés vége. Akarod?
