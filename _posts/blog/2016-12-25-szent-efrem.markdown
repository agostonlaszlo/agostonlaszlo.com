---
layout: post
title: "Egy karácsonyi csoda magyaroktól orosz stílusban"
date: 2016-12-25 10:32:42.000000000 +00:00
author: agoston_laszlo
excerpt: "Összetalálkozik két nagyszerű kultúra: a miénk és az orosz (mert igenis, az orosz lélek hatalmas és gyönyörű, csak a politikájukkal vannak elátkozva) és a végén a magyar nyelvű dalnak felhangzik a "hvalite!" - "magasztaljuk!" mindkét nyelven."
categories: blog
tags: [vers, kereszténység]
lang: hu
image: http://agostonlaszlo.hu/images/efrem.jpg
---
Van egy magyar férfikar - a Szent Efrém -, amely volt olyan fesztivál, ahol magyar énekesekkel, magyar karnaggyal győzte le az orosz és más szláv kórusokat - orthodox kóruszene kategóriában. Szenzációs zenéket énekelnek szenzációsan. ( [Itt tudsz utánuk nézni.](http://szentefrem.hu/) )

Az alábi felvétel több szempontból is a kedvencem és már régen tervezem ezt karácsonykor megosztani veletek. Egyrészt Domahidy László eget-földet rengető basszusa miatt (ez nekem egyébként is gyengém), másrészt a darab miatt: Christmas in Abaúj. Egy magyar népi betlehemest írtak át pravoszláv hangzásúra. Összetalálkozik két nagyszerű kultúra: a miénk és az orosz (mert igenis, az orosz lélek hatalmas és gyönyörű, csak a politikájukkal vannak elátkozva) és a végén a magyar nyelvű dalnak felhangzik a "hvalite!" - "magasztaljuk!" mindkét nyelven.

Ez a felvétel (ahogyan ez a magyar kórus is) egy csoda. Karácsonyi csoda.

<iframe width="853" height="480" src="https://www.youtube.com/embed/N5kepMWyybw" frameborder="0" allowfullscreen></iframe>

Én is szerettem volna 2016 karácsonyára elkészíteni egy ilyen felvételt, ugyanebben a stílusban. Már az embereket is felkértem rá, egy fantasztikus óorosz angyali üdvözletet akartam nektek megmutatni. Nem találtunk olyan magyar orthodox templomot, amelyik vállalta volna, hogy ott vegyük fel. Kár. Talán jövőre.
