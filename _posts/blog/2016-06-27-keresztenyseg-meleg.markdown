---
layout: post
title: Ha Istenre hivatkozol, amikor a melegek ellen hangolsz...
joomla_id: 65
joomla_url: keresztenyseg-meleg
date: 2016-06-27 08:30:31.000000000 +00:00
author: agoston_laszlo
excerpt: "Szeretném, ha tudnád, hogy nem ellened vagyok és nem nem szeretném elvenni tőled a hitedet Istenben vagy a Biblia hitelességében. Nem az a célom, hogy legyőzzelek, hanem hogy megmutassak egy igazságot."
categories: blog
tags: [Isten, hit]
---
**Szeretném, ha tudnád, hogy nem ellened vagyok és nemnem szeretném elvennitőleda hitedet Istenben vagy a Biblia hitelességében.** Nem az a célom, hogy legyőzzelek, hanem hogy megmutassak egy igazságot.

Szeretném leírni neked, mit gondolok arról, amikor valaki törvényeket kezd sorolni "a melegek istentelensége ellen".Szeretettel és barátsággal szeretnélek figyelmeztetni arra, hogy rossz úton jársz, a farizeusok útján. Ők voltak azok, akik szöveg és nem szellem szerint értelmezték az írásokat. Engedd meg, hogy elmagyarázzam, miért.

Volt [Ifivezetőként ismerem a Bibliát](http://agostonlaszlo.hu/hu/blog/51-miert-nincs-isten-ha-van), nem olvasom már naponta és nem vagyok úgy keresztény, ahogyan valószínűleg te. De felajánlom, hogy beszélgessünk a te inenciarendszered alapján, kizárólag bibliai igazságok mentén.Azok a versek ismertek, amelyek idéznek törvényeket, isteni szándékokat a melegek ellen, ezek miatt íródott a cikk, ezekre nem térnék ki. Le vannak írva, nyilván elfogadom őket, hiszen most a Biblia és a keresztény tanítások alapján beszélgetünk.


A Biblia végén ez áll:

"Ha valaki ezekhez hozzátesz, azt Isten e könyvben megírt csapásokkal sújtja; és ha valaki elvesz e prófétai könyv beszédeiből, annak Isten elveszi az osztályrészét az élet fájából, a szent városból és azokból, amik e könyvben megírattak.." (Jel 22, 18-19)

Tehát a Bibliának minden verse** egyaránt** fontos és időtálló. Igaz? Akkor az alábbiak is pontosan **ugyanannyira** igazak és érvényesek, mint amiket te idéznél.

"Örök rendtartás legyen ez nemzedékről nemzedékre minden lakóhelyeteken: **semmi kövérjét és semmi vért meg ne egyetek!"**(a zsíroskenyér és a véreshurka off | javasolt idézés: disznótoron | 3Mózes 3,17)

**Istentelen utálatosság!**
![]({{site.baseurl}}/images/disznotor.JPG)

"Vagy **ha valaki bármely tisztátalan dolgot érint**, akár tisztátalan vadnak, akár tisztátalan állatnak, akár tisztátalan féregnek a tetemét, de nem vette észre, hogy tisztátalanná lett, és úgy vétkezik"(egy nyúl megsimogatása Isten elleni vétek | javasolt idézés: gyereknapon | 5Mózes 5,2)

**Megkövezzük vagy elég az engesztelő áldozat?**
![]({{site.baseurl}}/images/nyuszi.jpg)

"A fejeteket ne hagyjátok fedetlenül, **ruháitokat meg ne szaggassátok**, hogy meg ne haljatok, és haragra ne gerjedjen az ÚR az egész gyülekezet ellen" (templomba innentől csak kipában mehetünk |javasolt idézés: istentiszteleten | 3Mózes 10,6)

**Megszaggatta a ruháit... Meg kell halnia?**
![]({{site.baseurl}}/images/szakadt.jpg)

Disznó, nyúl, csiga -&gt;Ezek mind utálatosak nektek. **Húsukból ne egyetek, és tetemüket is utáljátok.** (ha ettél már disznó-, nyúlhúst esetleg csigát, tartasz bűnbánatot? | javasolt idézés: étteremben | 3Mózes 11)

**Isten gyűlöli a gourmandokat?**
![]({{site.baseurl}}/images/csiga.JPG)

"A nyolcadik napon pedig **metéljék körül** a fiú férfitestének bőrét." (Körül vagy metélve? | javasolt idézés: férfiak kötében | 3Mózes 12,3)

**Nem fog fájni...**
![]({{site.baseurl}}/images/korulmeteles.jpg)

"Ne legyen rajtad **kétféle szövetű ruha**." (ezt nehéz lesz betartani, de elszántsággal sikerülhet | javasol idézés: fiatal lányok körében | 3Mózes 19,19 )

**Tisztelem az igyekezetüket, de ez még mindig két féle "szövet", Isten ebből csak egyet tolerál... Melyiket vegyék le**
![]({{site.baseurl}}/images/esokabat.jpg)

"**Hajatokat ne nyírjátok kerekdedre, szakállad végét ne csúfítsd el.**" (bubifrizura off | javasolt idézés: fodrásznál | 3Mózes 19,27)

**Csináld csak... maj lesz fogcsikorgatás a pokolban a frizurádért...**
![]({{site.baseurl}}/images/haj.jpg)

**Kezeld a migránsokat saját gyermekedként**

"Ha jövevény tartózkodik nálatok, a ti földeteken, ne nyomorgassátok őt. **Olyan legyen nektek a jövevény, aki nálatok tartózkodik, mintha közületek való bennszülött volna, és szeressétek őt, mint magatokat**, mert jövevények voltatok Egyiptom földjén. Én vagyok az ÚR, a ti Istenetek." (hát igen... | javasolt idézés: Jobbik-gyűlésen, CÖF-felvonuláson | 3Mózes 19,33-34 )

**Ugye kimész ide is tüntetni és kommenteled, hogy Isten ellen való?**
![]({{site.baseurl}}/images/gyoda.JPG)

"Hat napon át munkálkodjatok, a hetedik napon a nyugalomnak, a **szent gyülekezésnek szombatja van, semmi munkát ne végezzetek**. Az ÚR szombatja legyen az mindenütt, ahol laktok." (nem, kertimunkát se! | javasolt idézés: vasárnaponként - vagy szombaton? | 3Móz 23,3 )

**Ha ez vasárnap történt, súlyos bűne neki!**
![]({{site.baseurl}}/images/kertimunka.jpg)


Nincs kedvem többet írni erről. Akkor fogom elfogadni, hogy kiemeled a melegek ellen szóló részt, ha ezeket is kiemeled a fenti alkalmakkor. Akkor vagy önmagaddal koherens. Megjegyzem Isten ilyet nem akar... de _ha törvénykezel, tartsd meg az összes törvényt, ne szemezgesd ki azokat, amelyeket a mondanivalóddal egy irányba mutatónak látsz. Ha idézel az Ószövetségből, légy konzisztens és a megfelelő helyeken idézd is a fentieket, ha a melegekkel kapcsolatban kommenten vagy transzparensen idézed! És ha lehet, tartsd is be. Különben önellentmondásba keverednél._

Mondhatod, hogy ez mind régi, ószövetségi... Nézzünk bele az **Újszövetségbe!**

"Hasonlóképpen az asszonyok tisztességes öltözetben, szemérmetesen és mértékletesen ékesítsék magukat, nem hajfonatokkal és arannyal, gyöngyökkel vagy drága ruhával," (ékszerek, szép ruhák viszlát | javasolt idézés: fiatal lányoknak | 1 Timóteus 2,9)

**Akkor ez most istentelen vagy ez még oké?**
![]({{site.baseurl}}/images/no.jpg)

"Mert a férfinak nem kell befednie a fejét, mivel ő az Isten képe és dicsősége, de az asszony a férfi dicsősége. Mert nem a férfi van az asszonyból, hanem az asszony a férfiból. Mert nem is a férfi teremtetett az asszonyért, hanem az asszony a férfiért.." (nők, tudjátok a helyetek! | javasolt idézés: otthon abúzált aszonyoknak | 1Kor 11,7-9)

**Ez ellen is harcolok...**
![]({{site.baseurl}}/images/noferfi.JPG)

"Nemde maga a természet is arra tanít-e titeket, hogy szégyen a férfinak, ha hosszú hajat növeszt?" (hosszú hajú férfiak, számíthattok a megítélésünkre!) | javasolt idézés: északi népek férfiainak | 1Kor 11,14)

**Ki akarna magának egy ilyen szégyenletes pasit???**
![]({{site.baseurl}}/images/hosszuhaj.JPG)

És ezt is meguntam most. Ismétlem, nem elvenni akarom tőled a hited Istenben és a Bibliában! De ezek egy Isteni szellem szerint, egy jézusi szeretet nevében egy bizonyos kor és kultúra szerint íródtak. A fentiek mutatják, hogy nem azonos a két kultúra. És egyébként eltelt kétezer év... Ne érts félre! Ettől még az Isteni szellem és a jézusi szeretet ugyanaz maradt! De gondolj bele: Jézus maga is ment az ószövetségi törvények ellen, például gyúgyított vasárnap. És a farizeusok voltak, akik ezért számon kérték. Sőt... Keresztre feszítették... Jó, ha megérted, hogy Isten magának akarja az imádatot, nem a könyvnek, amit róla írtak. Ő pedig szerető isten, nem pedig a kirekesztés istene, nem igaz?

Amikor erre azt mondanád, hogy igen, de Ő gyűlöli a bűnt! Akkor tudd, hogy a te bűnödet is ugyanúgy gyűlöli... Arról pedig, hogy Isten teremt-e valakit a saját képmására és ad belé kívánságokat, majd mondja, hogy "ezért bűnös vagy!" - nos ezt erősen kétlem... Arról, hogy a[homoszexualitás veleszületett tulajdonság, már megegyeztek az kutatók, az orvosok negyven éve](http://index.hu/tudomany/2013/07/05/igy_lett_nem_betegseg_a_homoszexualitas/), de a kirekesztés ellen - ami biztosan bűn - tudnál tenni...

## Ilyeneket is mond a Biblia, ezeket is vegyük számításba:

"**Ne ítéljetek, hogy ne ítéltessetek!**" (Máté 7,1)

"**Miért nézed a szálkát a te atyádfia szemében, és nem látod a gerendát a magadéban?**" (Máté 7,3)

**"A törvény van az emberért és nem az ember a törvényért!"** " (Márk 2,27)

Volt egy nő, aki ugyanúgy megszegett egy törvényt, mint ahogy te mondod - én nem hiszem - a melegekre. Jézus ezt válaszolta: "**Aki közületek nem bűnös, az vesse rá először a követ.**" (János 8,7)

És a lényeg: "Jézus pedig [arra a kérdésre, hogy mi a legfőbb törvény, hogyan írná le az egész tanítását egy mondatban] így válaszolt: Szeresd az Urat, a te Istenedet teljes szívedből, teljes lelkedből és teljes elmédből. Ez az első és nagy parancsolat. Ehhez hasonló a második: Szeresd felebarátodat, mint magadat. **E két parancsolattól függ az egész törvény és a próféták.**"

Nem a Bibliát akarom megkérdőjelezni. Mert ez egy _szent_írás_. De ha soronként, nem szellem szerint értelmezed bele fogsz zavarodni és az értelme ellen fogsz fordulni... Jézus maga mondta, hogy a szeretet parancsa a legfontosabb, ez a parancsolat vezette a prófétákat és az írások íróit. Mindent amit leírtak, ennek a mentén írták le. Így értelmezd! Vagy szerinted az alábbi a jézusi szeretet?

**Orosz Mihály, Érpatak polgármestere a 2014-es Prideon, kezében egy bibliai idézettel, amikor egy csapat kopasszal próbált bejutni.**
![]({{site.baseurl}}/images/oroszm.JPG)

Ha tényleg szeretnéd Jézust követni, akkor hallgass rá. Ő az elesettek, az elnyomottak és hátrányos helyzetűek pártján állt. Soha nem hallottam olyat, hogy szeretetlen lett volna, ítélkező vagy törvény-párti.
Isten úgy szerette a világot, hogy egyszülött fiát adta érte. Igaz? De a melegeket gyűlölte? Ha ő a melegeket is szerette, milyen alapon ítélkezel felettük? Milyen alapon szólsz ellenük? Milyen alapon idézed Istent ennek a megerősítésére?
Vigyázz, hogy ne légy farizeus.

**Itt lájkolhatod az oldalam, ha egyetértesz!**
[Ágoston László](https://www.facebook.com/agostonlaszloartist) 

**Ne felejtsd el megosztani, ha értesz és egyetértesz!**
