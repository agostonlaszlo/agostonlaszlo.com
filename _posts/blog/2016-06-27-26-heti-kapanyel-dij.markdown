---
layout: post
title: "26. heti Kapanyél-díj: a focin kárörvendőknek"
date: 2016-06-27 08:30:31.000000000 +00:00
author: agoston_laszlo
excerpt: "A magyar közbeszéd színvonalát látva megalapítottam a Kapanyél-díjat. Azok kapják, akik mondanivalójukkal és/vagy stílusukkal elveszik a kedvünket a beszélgetéstől. Minden díjhoz jár pénzjutalom: ahány lájkot kap a cikk, annyi forintot fizetek egy hajléktalanokat támogató szervezetnek. Az egésszel két célom van."
categories: blog
tags: [kapanyél]
lang: hu
---
A magyar közbeszéd színvonalát látva megalapítottam a Kapanyél-díjat. Azok kapják, akik mondanivalójukkal és/vagy stílusukkal elveszik a kedvünket a beszélgetéstől. Minden díjhoz jár pénzjutalom: ahány lájkot kap a cikk, annyi forintot fizetek egy hajléktalanokat támogató szervezetnek. Az egésszel két célom van:

Egyrészt felhívni a figyelmet arra, hogy a gép "túloldalán" is emberek ülnek, akik ****tiszteletet érdemelnek**** akkor is, ha más véleményen vannak, mint mi.

Másrészt megmutatni, hogy **sokan vagyunk**, akik képesek és vágynak az építő, intelligens, előrevivő diskurzusra.

Teremtsünk értelmes közbeszédet Magyarországon!


A 26. héten Kapanyél-díjat kapnak:
**A magyar labdarúgó válogatott nyolcaddöntőbeli kiesése után "énmegmondtam"-ozók és ellendrukkerek**

Nem szereted a focit? Teljesen rendben van. Utálod, hogy politikát csináltak a fociból és stadionokat építenek a pénzedből? Én is. Nem tudsz azonosulni a törő-zúzó huligánokkal? Én se (bár a szurkolók tudtommal kulturáltak voltak most). Zavar, hogy más sportok nem kapnak ekkora ünneplést? Megértem. Kezeljük a helyén, ettől még nem lettünk világverők? Igen, igaz.

**DE**

Kiver a hideg veríték azoktól, akik "nacionalista hőzöngésnek" nevezik azt az élményt, amit egy ország kapott az erején felül teljesítő szekszárdi, szombathelyi, pécsi meg nyírlugosi srácoktól. Attól pláne, hogy ebből a gyűlöletkeltésből remélnek politikai hasznot...

![]({{site.baseurl}}/images/szanyi.JPG)

Aztán azoktól, akik most pocskondiázni kezdenek!

![]({{site.baseurl}}/images/foci3.jpg)
![]({{site.baseurl}}/images/foci2.jpg)
![]({{site.baseurl}}/images/foci1.jpg)

Miért olyan fontos ez? A foci miatt? Nem. Azért, mert ez az a magyar-magyar elleni, ember-ember elleni "dögöljön meg a szomszéd tehene"-mentalitás, ami beragadt kézifékként lassítja a fejlődést mindehol. Rá szeretnék mutatni, hogy feleszméljen, aki csinálja és hogy ne tolerálja a társadalom.

Valamit talán elkezdődött. Talán évtizedek után megint egymásra talált a nemzet (újpesti-fradista, fideszes-dékás örült együtt két hétig). Nyugalom volt, amit évek óta nem tapasztaltunk. Tanuljunk meg örülni egymás örömének. És ha lehet, ne csak a fociban.
