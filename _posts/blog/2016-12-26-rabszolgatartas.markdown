---
layout: post
title: "Hallod... ötleted sincs arról, hogy mi megy vidéken!"
date: 2016-12-25 10:32:42.000000000 +00:00
author: agoston_laszlo
excerpt: "Tudtad, hogy Magyarországon van Európában a harmadik legtöbb RABSZOLGA? Igen, jól olvastad. Rabszolga. Egy magyar falu és egy nagyváros között nem csak pártíz kilométer, de kétszáz év is lehet a távolság."
categories: blog
tags: [demokrácia, megbékélés]
lang: hu
image: http://24.p3k.hu/app/uploads/2014/11/roma1.jpg
---
Hallod... ötleted sincs arról, hogy mi megy vidéken. Ilyenkor persze nem Pécsre, Győrre és a hasonlókra gondolok. Például tudtad, hogy [Magyarországon van Európában a harmadik legtöbb RABSZOLGA?](http://index.hu/kulfold/2014/11/18/harmadik_lett_magyarorszag_a_rabszolgasag-ranglistan/) Igen, jól olvastad. Rabszolga. Egy magyar falu és egy nagyváros között nem csak pártíz kilométer, de kétszáz év is lehet a távolság.

![](http://agostonlaszlo.hu/images/roma1.jpg)
<center>Fotó: MTI / Czeglédi Zsolt</center>

-- Beköltöztek a szomszédba, orrba verték az ott lakó idős embert, minden hónapban elveszik a nyugdíját és járatják a kútra vízért. Rendesen rabszolgának tartják. <br />
-- De miért nem szóltok miatta? <br />
-- Akarom én, hogy rám gyújtsák a házamat? A rendőrt nem érdekli. Annak is utána mennek, ha úgy van. <br />
-- Szociális segítők vagy más szolgálatok?  <br />
-- Ugyan... nem járnak erre hasonlók.

Ez a beszélgetés a karácsonyi asztalnál zajlott le egy ötezer főnél kisebb faluban élő ismerősömmel (jójó, tudom, város, de nem *igazából* nem az). Nem hittem neki. Utánanéztem. Olvass utána te is, ha akarsz itt: <br />
[Veszélyes sodródás: somogyi kilátástalanságból a rabszolgaságba](http://www.sonline.hu/somogy/kozelet/veszelyes-sodrodas-somogyi-kilatastalansagbol-a-rabszolgasagba-582781) <br />
[A modernkori rabszolgatartás még létezik - Magyarországon is](http://rtl.hu/rtlklub/fokuszplusz/a-modernkori-rabszolgatartas-meg-letezik-magyarorszagon-is) <br />
[Rabszolgatartás Magyarországon – Egy csicska vallomása…](http://tv2.hu/tv2klasszikusok/22461_rabszolgatartas_magyarorszagon__egy_csicska_vallomasa.html) <br />
vagy csak kérdezz körbe egy keleti faluban.

"Egy állami gondozottról több mint egy év után derült ki, hogy amikor eltűnik a szállóról, egy családhoz megy dolgozni, ahol amíg volt munka, biztos, ami biztos kiláncolták éjjelre a lábánál fogva, nehogy elmenjen. És persze nem akart feljelentést tenni, nem véletlenül: volt, hogy egy hajléktalant véresre verve találtak meg, miután fel akarta jelenteni a férfit, akinek dolgozott, csak a fizetését felejtették el odaadni." ([forrás](http://index.hu/mindekozben/poszt/2014/11/23/most_akkor_tenyleg_36_ezer_rabszolga_van_ma_magyaroszagon_vagy_bloff_az_egesz_lista/))

A fentebb belinkelt felmérés harminchatezerre teszi a számukat, de félek, ez egy kedvesen alulbecsült szám. Tudniillik ez pontosan olyan, mint a háztartáson belüli erőszak: az eseteknek csak elenyésző része kerül felszínre. Aztán itt van a

**cigánybűnözés. Cigánybűnözés?**

Ez a szó körülbelül akkora elválasztógátat jelent Magyarországon, mint mondjuk a "migráns". Ha azt mondom van, rögtön szélsőjobbos vagyok, ha azt mondom, nincs, rögtön eszetlen ballibsi. Pedig van itt egy probléma, amiről beszélni kell.

![](https://kuruc.info/galeriaN/hir/szivan.jpg)
<center> A veszprémi kézis, Marian Cosma gyilkosai </center>

Kezdjük ott, hogy a vidéki Magyarország sok részén a bűnözés elképesztő méreteket ölt. Ismerősöm például nem tart háztájit, mert ellopják a csirkét az ólból. Nem vág disznót, mert kilopják a húst a füstölőből. Ha ezt nem vesszük tudomásul - hogy sok helyen **az életet lehetetleníti el a probléma** -, ha ezt relativizáljuk,

<strong><center> cserben hagyjuk a vidéket. </center></strong>

És mondjuk ki: ez már meg is történt. Az elkövetők között nagyon nagy arányban vannak cigányok. Ilyen értelemben cigánybűnözés van. Ezt ne vegyük el, ne tagadjuk le, ne szépítgessük. A másik oldalon viszont kevés kontraproduktívabb és gusztustalanabb dolog van a világon, mint egy nemzetiséget **kollektíven** bűnösnek kikiáltani. Hiába terjednek a pletykák arról, hogy a börtönök túlnyomó többsége romákkal van tele (itt azt se felejtsük el azért, hogy egy nem-fehér bőrű bűnöző nagyobb eséllyel kap súlyosabb büntetést és [egy cigány állampolgárnak háromszor akkora esélye van arra, hogy rendőr igazoltassa, mint egy nem cigánynak](http://index.hu/belfold/2009/09/09/tenyek_es_tevhitek_a_bunozes_a_ciganyok_vereben_van/)), azzal biztosan nem lesz jobb a helyzet, ha nemzetiségi kérdést csinálunk a problémából. És **ne felejtsük el azt a RENGETEG tisztességes cigányt**, aki keményen küzd azért, hogy ki tudjon törni, de pontosan az ilyen faji előítéletek, az ilyen egy kalap alá vevő gondolkodás és az ezt tükröző megfogalmazások zárják őket ártatlanul társadalmi megítélés-börtönbe. Ha cigánybűnözésnek hívod - legyen bárhány százaléka romákhoz kötődő - és ha azt mondod: "majd bejön a cigány és elviszi" azzal **minden** cigányról mondasz ítéletet - és erősen csökkented az esélyét, hogy aki valóban akar, fel tudjon emelkedni. Remélem érted, hogy ez **jóval több, mint politikai korrektség**.

<iframe width="560" height="315" src="https://www.youtube.com/embed/m46y9dR7lLI?start=5" frameborder="0" allowfullscreen></iframe>

"Mondom a rendőrnek, mert ismerem személyesen: Feri! A rohadt életbe már, hogy látod, ott ül a hatalmas Mercédeszében és nincsen rajta rendszám. Mi a tökömért engem állítasz meg a Skodával és csesztetsz, hogy nem működik az indexem? Tényleg én vagyok a nagyobb probléma? Erre azt mondja nekem, hogy százhétezer forintért nem fogja kockára tenni az életét meg a családjáét. Megállítja inkább a Trabantot oszt meg van a statisztika."

Cserben hagytuk a vidéket. Mentős ismerősöm meséli, hogy Debrecen környékén vannak helyek, ahova rendőr nélkül ki se mennek. No-go zónák... Mert megtámadják őket, elviszik a GPS-t, megverik a mentőst. Olyan is volt, hogy a két napos hullához hívták ki őket és megfenyegették, hogy ha nem tudják **feltámasztani a családfő anyját, megölik őket**. Az orvosnak volt lélekjelenléte, átnyúlt a holttest alatt és a saját ujjára csiptette az EKG-t. Megpittyent, mehettek. Vitték a holttestet is, mondván, hogy viszik a műtőbe, mert különben ott maradtak volna...

Cserben hagytuk a vidéket, mert nincsen, aki rendet tartson. Nem csak a százhétezer forintos rendőri fizetés miatt. Nincsen elég ember, akiknek nincsen elég tisztelete. Meg van kötve a kéz, aminek védenie kéne például a tulajdont - az ilyenekből lesznek aztán az idős bácsik, akik áramot vezetnek a kerítésbe vagy a szőlősgazdák, akik fagyállót tesznek a borba. Szerinted milyen szinten lehet elkeseredett egy hétköznapi, rendes ember, ha ilyet tesz?

![](http://agostonlaszlo.hu/images/magyargarda.JPG)
[A kép forrása](http://www.magyartudat.com/vademeles-az-uj-magyar-garda-vezetoi-ellen/)

Csodálkozol, ha ilyen körülmények között kitermeljük a Jobbikot, a Magyar Gárdát, Toroczkait? Válaszra, megoldásra, rendre vágyik a társadalmilag minimum száz évvel lemaradott, cserben hagyott, reménytelen vidék. Ahonnan a lányok elmennek prostinak, hogy legyen valami, a [fiúk meg tizenévesen már eldrogozták az agyukat](http://4024.hu/2015/04/16/igy-irtjak-ki-a-falukat-a-dizajnerdrogok/). Itt legyél tanár! Itt oktass emberi jogokat! Sokkal lejjebb vagyunk a Maslow-piramison...

Csodálkozol, ha ezek az emberek nem törnek magasra? Ha befolyásolhatók? Ha pont leszarják a felmelegedést, a környezetszennyezést, nem illetik kritikával a makrogazdasági trendekről szóló hazugságokat és megeszik a kultúr- és intellektuális moslékot, amit eléjük raknak a tévében? A szavazatukat eladják egy tál lencséért? A szélsőségek felé és teljesen be- fordulnak?

Milliókról beszélek. Nem ezrekről. Könnyű kézzel legyintünk rájuk és kitaláljuk a következő ötletet a demokratikus részvétel növelésére, az állampolgári és emberi jogok oktatására, a klasszikus liberális értékek védelmére. És közben nem vesszük észre az igazi problémát. Ami nem a cigány nemzetiség, nem a szegénység, hanem reménytelenség. És az, hogy ezek az embermilliók csak a választásokkor látszanak. Egyébként láthatatlanok innét, az elefántcsonttornyaink meleg szobáiból

Minden probléma megoldása először a probléma felismerésével kezdődik. Ezért született meg ez a cikk. Hogy 

**Vedd észre! Tudj róla! Vedd számításba! Ha tudsz, tegyél érte! Ha nem tudsz, helyezz nyomást azokra, akik tehetnek érte!**

**Vissza kell adnunk a rendőrségnek a becsületét.** Hogy kopasz kidobófiúk ne parancsolgassanak nekik a ligetnél. Hogy legyen fizetésük és képzésük, ami mellett el lehet várni, hogy ne legyen korrupt a rendőr, értsen a szakmájához és hogy szívvel-lélekkel végezze a munkáját. Hogy büszke lehessen a hivatására.

Előbb-utóbb **vissza kell állítani az emberek bizalmát az államban**, különben elérjük Moldovát: az országot, [ahol aki csak tehette, már nyugatra emigrált és már nem a bűnözők, hanem a panasztevők után kutat a rendőrség](http://alapblog.hu/vakmajom-468/). Az megvan, hogy az ország miniszterelnökének a királyi *dolgozószobájára* [3 950 000 000 forintot fogunk költeni fent a királyi várban](http://hvg.hu/itthon/20161223_Most_figyeljen_Orban_dolgozoszobajat_potom_325_milliardbol_csinaljak_meg), de azokat nevezik *"takonygerincű liberális véleményterroristának"* (idézet egy kommentből a cikk alatt), akik ezt szóvá merik tenni?). Azt hiszed, ez örökké mehet így? Örökké eltart minket az Unió?

Vissza kell állítani az emberek bizalmát a helyi vezetőkben. Persze ehhez olyan helyi vezetők is kellenek... Olvass utána a cserdi csodának [itt](http://mandiner.hu/cikk/20150818_egyik_politikai_elitnek_sem_leszek_a_ribanca_a_cserdi_polgarmester_bogdan_laszlo_a_mandinernek) és [itt](http://www.origo.hu/itthon/20150618-cserdi-bogdan-laszlo-cigany-roma-jobbik.html)! Sokan mondják, hogy ennek is csak a fele igaz - de egy irányt, egy gondolkodásmódot biztosan kijelöl. **Hiteles helyi vezetők kellenek pártfunkcionáriusok helyett**. Olyanok, akik ha kell, szembe is mernek szállni a fősodorral a sajátjaik védelmében. Persze lehet, hogy ehhez még ki kell halnia egy (két-három) generációnak...

<iframe width="560" height="315" src="https://www.youtube.com/embed/dquCFnzpdPY?start=14" frameborder="0" allowfullscreen></iframe>

4, Visszaállítani az emberek bizalmát egymásban - **megtalálni a cigányság helyét.** Jobbat mondok: engedni nekik, hogy megtalálják a saját helyüket, mert egyébként egy elképesztően tehetséges és vonzó kulturájú (bár korántsem homogén) nép. Istenem, de szép lenne, ha tudnánk szeretni a cigányokat! És ha adnánk esélyt, hogy ők is szerethessék valamiért saját magukat... Ha büszke lehetne egy roma az identitására anélkül, hogy ez kiállásnak számítana. Ha **egyenlő esélyeik és egyenlő kötelezettségeik is** lennének.

Azt fogod mondani, hogy ez mind utópia - főleg, hogy ezek a dolgok nem egyik napról a másikra változnak meg és mi, itt Magyarországon nem is ismerjük a generációkra előre való tervezést, felelős gondolkozást. "Kár volt leírni is, úgyse lesz belőle semmi." Lehet, hogy igazad van, nem vagyok se naiv se irracionális. De ha nem írom meg, máshonnan nem is tudsz róla. Elszórtan kerül szóba Magyarország talán legfontosabb témája. Ami igazán szót érdemelne. 

Talán így jobban megérted majd a következő választás eredményeit.
