---
layout: post
title: "Amit kimondasz, annak súlya van! Tudod, mit teszel?"
date: 2016-06-27 08:30:31.000000000 +00:00
author: agoston_laszlo
excerpt: Láttam magukat keresztényeknek nevező embereket nyilvánosan azok haláláért imádkozni, akiket szeretek. Láttam őket temetések közelében, ahogyan a kisgyerekeik táblát tartottak a magasba: ''ISTEN GYŰLÖLI A BUZIKAT.''
categories: blog
tags: [homoszexualitás, megbékélés]
lang: hu
image: http://agostonlaszlo.hu/images/meleggyulolet.jpg
---
Te, aki ülsz a számítógéped előtt és egy klaviatúrát idegesen püfölve, a caps lockot megnyomva CSUPA NAGYBETŰVEL ÜVÖLTÖD BELE A VILÁG ARCÁBA A VÉLEMÉNYEDET a melegekről (és bevándorlókról és cigányokról és zsidókról és mindenkiről, aki "más" mint te), tudod vajon mit teszel?

"Évtizedeken keresztül voltam tanúja annak, ahogy a homofóbia családokat választ szét, karriereket dönt romba és életeket tesz tönkre. Túl sok történetet olvastam - és írtam - meleg tinédzserekről, akik a cikizés miatt az öngyilkosságba menekültek. Az osztálytársaik, idegenek, kommentelők sőt néha a saját családtagjaik cikizése miatt. Gyerekek. Megölték magukat, mert úgy érezték, **ők nem méltóak a szeretetre, mint az összes többi emberi lény.**

Az évek alatt annyira sok meleg barátom ünnepelte velem a születésnapját, mert a saját családja nem látta őket szeretettel otthon. Túl sok meleg barátommal sírtam együtt, akiknek a szívét összetörte embertársaik viselkedése velük szemben, és a saját kormányzatuk meleg-ellenes törvényei.

Láttam magukat keresztényeknek nevező embereket **nyilvánosan azok haláláért imádkozni, akiket szeretek.** Láttam őket temetések közelében, ahogyan a kisgyerekeik táblát tartottak a magasba: **"ISTEN GYŰLÖLI A BUZIKAT."**

![]({{ site.baseurl }}/images/meleggyulolet.jpg)

Házasságot köthet egy meleg pár. [A 2015-ben íródott, amikor Amerikában engedélyezték a melegházasságot.](http://index.hu/kulfold/2015/06/26/egesz_amerikaban_legalis_lett_a_meleghazassag/) Ez nem egy focicsapat győzelme. Nem egy politikai kampány nyertesei vagyunk. Heteroszexuális vagyok, nem is egyszer, hanem kétszer házasodtam és egy olyan dolog miatt ujjongok, amely - és ezzel teljes mértékben tisztában vagyok -, nem lesz hatással az én életemre vagy házasságomra. De ujjongok és felszabadult vagyok. Heteroszexuális "támogatóként" mindig is a mi szégyenünknek éreztem, hogy másodosztályú állampolgárrá minősítjük a melegeket.

Akiknek neve, arca, élete van, érzelmeik vannak, akik szeretnek, akik néha sírnak, akiket ismerünk és akiket szeretünk, mint személyeket, mint embereket. Hányszor próbáltam meggyőzni ezeket a barátaimat, hogy a többség nem így gondol rájuk? Hányszor burkolóztam súlyos hallgatásba megcáfolhatatlan bizonyítékaik hallatán, amelyek az ellenkezőjéről tanúskodtak? És ennek mostantól Amerikában vége. Nem akarom visszafogni az örömömet, hogy a bigottakat kevésbé irritálja.

Nem fogom abbahagyni az ünneplést, hogy jobban érezzék magukat azok és ne sértsem azok önelégültségét, akik ellenzik a melegek házasságát. Nem az ő vereségüket ünneplem. **Mert ők nem vesztettek semmit.** A meleg testvéreimet ünneplem. És köszöntöm őket a hazában, amely már az övék is." (Forrás: Connie Schultz, Facebook- az eredeti [ITT](https://www.facebook.com/schultz.connie/posts/10153324843165272?fref=nf) érhető el.)

Néhány adat, hogy tudd helyén kezelni a kérdés súlyosságát:

A leszbikus, meleg, biszexuális és transznemű fiatalok körében az egyik legmagasabb az öngyilkossági kísérletek aránya ([forrás](http://www.npr.org/templates/story/story.php?storyId=98782569)).

Azokban az országokban, ahol szigorúbb melegjogi szabályozást vezetnek be, ezen fiatalok körében ugrásszerűen megnő a depresszió és a droghasználat aránya. ([forrás](http://ajph.aphapublications.org/doi/abs/10.2105/AJPH.2009.168815))

A melegek cikizése bizonyíthatóan sok öngyilkossághoz vezetett, még akkor is, ha nem kifejezetten az áldozat szexualitása vagy neme (hanem például az öltözete, mozdulatai stb.) volt a támadás témája.

A cikket megoszthatod, le is iratkozhatsz az oldalamról, folytathatod a "Kis farbantúró-kaki-makik :)ezt érdemes ünnepelni, éljen sok kakis-pénisz! ;)<span>"-jellegű hozzászólások írását (valós idézet egy törölt kommentelőtől),</span> de akár mutathatsz is annyi szeretetet ezek iránt az embertársaid iránt, mint amennyit egy elhagyott kiskutya, vagy egy Facebookon megosztott cuki kisbaba iránt mutatnál. A te emberségeden múlik.
