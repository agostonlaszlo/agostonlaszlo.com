---
layout: post
title: Hogyan lehetne megállítani a terrorizmust?
date: 2016-07-28 10:48:25.000000000 +00:00
author: agoston_laszlo
excerpt: "Ez a cikk egy migrációról szóló sorozat része. Úgy gondolom, sokkal bonyolultabb annál a téma, hogy 'velük vagy ellenük' szintre lehessen butítani. Akkor viszont beszéljünk róla egyszer részletesen!"
categories: blog
tags: [bevándorlás, migráció, muszlim]
---
Ez a cikk egy migrációról szóló sorozat része. Úgy gondolom, sokkal bonyolultabb annál a téma, hogy "velük vagy ellenük" szintre lehessen butítani. Akkor viszont beszéljünk róla egyszer részletesen!Korábbi írásaim:

1, [Miért a terroristákat gyűlölöm, nem a muszlimokat akárhány robbantás is lesz](http://agostonlaszlo.hu/hu/blog/57-fogom-e-vegre-gyulolni-a-muzulmanokat-ha-robbantas-lesz-az-eb-n)

2, [Magyarországon nem lehet mérsékeltnek lenni migrációs kérdésekben?](http://agostonlaszlo.hu/hu/blog/70-nem-vagyok-hulye-attol-meg-hogy-nem-kiabalok)

3, [Bocsánat, összezavarhatlak?](http://agostonlaszlo.hu/hu/blog/72-bocsanat-megzavarhatlak-a-gyuloletben-egy-pillanatra)

4, [Nem vagy attól rasszista, ha félsz](http://agostonlaszlo.hu/hu/blog/73-meg-jobban-osszezavarlak-nem-vagy-rasszista-ha-felsz)

5, [Beilleszkedhetnek a bevándorlók egyáltalán Európában?](http://agostonlaszlo.hu/hu/blog/74-beilleszkedhetnek-egyaltalan-a-bevandorlok-europaban)

Mindenek előtt szögezzünk le valamit: én ehhez nem értek. És te se. Ami azért nem baj, mert nem a mi dolgunk. Addig, amíg nem ismerek titkosszolgálati jelentéseket, pontos - és valós - számadatokat, nem beszéltem valakivel, aki értője a muszlim vallásnak, amíg nem ismertem meg a Közel-Kelet politikai erővonalait - és természetesen az orosz, amerikai, arab stb. szándékokat - és nem látom Európa pontos potenciálját, mindez csak kocsmai csacsogás. De ha annyit megértesz, hogy te se értesz hozzá, már sokat elértem...

Ezzel együtt van pár ötletem, ami biztosan kivitelezhető lenne, mégsem teszik... Ilyenkor kezdem úgy érezni, hogy nem is cél a válság megoldása igazán...



**1, A kommunikációs csatoránk teljes elvágása.**

a, Internet. Adj három embert és két hét alatt feltérképezzük az összes olyan szervert a világon, amelyiken bombakészítéshez való leírások találhatók. Ezeket kormányközi szinten letiltani, hackerekkel szétszedni, elérhetetlenné tenni, vagy ami még aljasabb, olyan szinten beleírni, hogy ne vegyék észre, de a bombák besüljenek. Szerintem egyetlen rakéta árából meg lehet csinálni. Főleg, hogy össze lehetne fogni például az Anonimusszal vagy hozzáértő magánszemélyekkel... ez a 21. század!

![]({{site.baseurl}}/https://drive.google.com/open?id=0B8_GBDEhwDIvZnFNaU54V1BLQ1E)

b, Közösségi média. Ne röhögtessetek, hogy egy Facebook, egy Twitter, egy Youtube ki tudja szűrni, ha én feltettem egy videófordítást, ami jogdías, de az ISIS propaganda-anyagait nem sikerül leszedniük. Ha elvennénk a láthatóságukat, nem lenne kedve senkinek se támogatni őket. Eljelentéktelenednének. Ja igen, ha valaki feltesz egy ISIS-éltető videót azonnal nyomozást indítanék ( srácok, ezek nem profi hackerek, aki VPN-nel, fejlett titkosítással kommunikálnak...) és törölném az accountot.

c, Offline média. Megtiltanám, hogy hírt adjanak a TV-ben, a rádióban és az újságokban a robbantásokról. Tudom, baromi jó csámcsogni és hüledezni ezeken, de pontosan a terroristák célját szolgálja. Én kiváncsi lennék azokra a hülyékre, akik meztelenül befutnak egy focimeccs közben a pályára, de a TV nem mutatja őket. Tudod miért? Mert ezzel bátorítják a következőt. Nem utolsó sorban kicsit lenyugodna a társadalom... persze akkor nem lehet népszavazást tartani... mégse jó... a terroristák miatt még kivitelezhető lenne, de így le kell róla mondanom.

**2, Titkosszolgálatok**

Sok pénzt nekik. Mármint [nem a vicces-látszat TEK-nek](http://index.hu/belfold/2016/03/24/esz_nelkul_nehez_lesz_harcolni_a_terroristak_ellen/), hanem az igazi hozzáértő fiúknak-lányoknak, akik lehet, hogy nem sudár növésűek és nincs teljes médiatámogatásuk, de értenek a felderítéshez, a SZAKMÁHOZ. Embert, pénzt, paripát és fegyvert nekik. Sokat. Mert szükség van rájuk.

**3, Okosabb nemzetközi politikát**

Az EU-nak ha lenne értelmes vezetése, most megláthatná a politikai potenciált a közös ellenségben. Ennek a fenyegetésnek a mentén be lehetne vezetni olyan az egységet növelő reformokat, amiket "békehelyzetben" nem. Ehelyett most üt vissza, hogy nemzetközi politikustemetőnek használták az Európai Parlamentet, ahová lejárt szavatosságú pártkatonák kerültek. A fene se csodálkozik, hogy nem tudnak mit kezdeni a dologgal, sőt... túl vagyunk egy Brexit-szavazáson és elkezdtünk szétesni. Putyin meg töltött még egy pohárral...

![Politikustemető...]({{site.baseurl}}/https://drive.google.com/open?id=0B8_GBDEhwDIvTEdxM1V6ZzE3SzA)

**4, Katonai megoldás - béketeremtés**

Ehhez aztán végképp nem értek. Szíriában több az erővonal, mint egy szabásmintán az öltés... De azt mindenki tudja, hogy a "menekültből" akkor lesz legegyszerűbben "polgár", ha visszatérhet a hazájába. Ha ezt nem tudjuk megcsinálni, oszlassuk már fel az ENSZ-t, mert egy vicces kis kiáltvány-fogalmazó homokozóvá vált... Európa pedig legyen olyan drága és találja meg elveszett férfiasságát.

![]({{site.baseurl}}/https://drive.google.com/open?id=0B8_GBDEhwDIvbk5CZDMxMEljTEU)

**5, Hagyjuk már a rövidtávú politikai haszonszerzést!**

Addig, amíg európai/amerikai politikusok kampányokban tudják hülyíteni a népet és a saját szavazataik gyűjtésére / botrányaik takargatására használják a terrorizmust, ne számítsunk jobbra. Orbánnak érdeke, hogy legyenek robbantások és ő csinálhasson szép kamuképeket, ahogy összeül a válságstábbal, kivezényli a TEK-es harckocsit a reptérre (milyen bölcs és hasznos!) és kemény kézzel védi a Hazát az<span style="text-decoration: line-through;"> imperialista sötétben bújkáló ellenforradalmárok migránssimogató liberális ellenség ellen, egyenes vérvonalat teremtve valahogy maga és Szent István valamint Hunyadi János közöttl. Amíg ez így van, ne csodálkozzunk, ha nem történnek meg az előbbiek.

De mi ettől még maradhatnánk emberek...

**Itt lájkolhatod az oldalam, ha kíváncsi vagy még hasonló írásokra:**
[Ágoston László](https://www.facebook.com/agostonlaszloartist) 

**Ne felejtsd el megosztani, ha értesz és egyetértesz!**
