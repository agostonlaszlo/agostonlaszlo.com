---
layout: post
title: Hogyan lehetne megállítani a terrorizmust?
date: 2016-07-28 10:48:25.000000000 +00:00
author: agoston_laszlo
excerpt: "Ez a cikk egy migrációról szóló sorozat része. Úgy gondolom, sokkal bonyolultabb annál a téma, hogy 'velük vagy ellenük' szintre lehessen butítani. Akkor viszont beszéljünk róla egyszer részletesen!"
categories: blog
---

<p>Ez a cikk egy migrációról szóló sorozat része. Úgy gondolom, sokkal bonyolultabb annál a téma, hogy "velük vagy ellenük" szintre lehessen butítani. Akkor viszont beszéljünk róla egyszer részletesen!&nbsp;Korábbi írásaim:</p>
<p>&nbsp;</p>
<p>1, <a href="http://agostonlaszlo.hu/hu/blog/57-fogom-e-vegre-gyulolni-a-muzulmanokat-ha-robbantas-lesz-az-eb-n" target="_blank">Miért a terroristákat gyűlölöm, nem a muszlimokat akárhány robbantás is lesz</a></p>
<p>2, <a href="http://agostonlaszlo.hu/hu/blog/70-nem-vagyok-hulye-attol-meg-hogy-nem-kiabalok" target="_blank">Magyarországon nem lehet mérsékeltnek lenni migrációs kérdésekben?</a></p>
<p>3, <a href="http://agostonlaszlo.hu/hu/blog/72-bocsanat-megzavarhatlak-a-gyuloletben-egy-pillanatra" target="_blank">Bocsánat, összezavarhatlak?</a></p>
<p>4, <a href="http://agostonlaszlo.hu/hu/blog/73-meg-jobban-osszezavarlak-nem-vagy-rasszista-ha-felsz" target="_blank">Nem vagy attól rasszista, ha félsz</a></p>
<p>5, <a href="http://agostonlaszlo.hu/hu/blog/74-beilleszkedhetnek-egyaltalan-a-bevandorlok-europaban" target="_blank">Beilleszkedhetnek a bevándorlók egyáltalán Európában?</a></p>
<p>&nbsp;</p>
<p>Mindenek előtt szögezzünk le valamit: én ehhez nem értek. És te se. Ami azért nem baj, mert nem a mi dolgunk. Addig, amíg nem ismerek titkosszolgálati jelentéseket, pontos - és valós - számadatokat, nem beszéltem valakivel, aki értője a muszlim vallásnak, amíg nem ismertem meg a Közel-Kelet politikai erővonalait - és természetesen az orosz, amerikai, arab stb. szándékokat - és nem látom Európa pontos potenciálját, mindez csak kocsmai csacsogás. De ha annyit megértesz, hogy te se értesz hozzá, már sokat elértem...</p>
<p>&nbsp;</p>
<p>Ezzel együtt van pár ötletem, ami biztosan kivitelezhető lenne, mégsem teszik... Ilyenkor kezdem úgy érezni, hogy nem is cél a válság megoldása igazán...</p>

<p>&nbsp;</p>
<p>&nbsp;</p>
<p><strong>1, A kommunikációs csatoránk teljes elvágása.&nbsp;</strong></p>
<p>&nbsp;</p>
<p>a, <em>Internet</em>. Adj három embert és két hét alatt feltérképezzük az összes olyan szervert a világon, amelyiken bombakészítéshez való leírások találhatók. Ezeket kormányközi szinten letiltani, hackerekkel szétszedni, elérhetetlenné tenni, vagy ami még aljasabb, olyan szinten beleírni, hogy ne vegyék észre, de a bombák besüljenek. Szerintem egyetlen rakéta árából meg lehet csinálni. Főleg, hogy össze lehetne fogni például az Anonimusszal vagy hozzáértő magánszemélyekkel... ez a 21. század!</p>
<p>&nbsp;</p>
<p><img src="http://agostonlaszlo.hu/images/cikkek/hacker.jpg" alt="hacker" /></p>
<p>&nbsp;</p>
<p>b, <em>Közösségi média</em>. Ne röhögtessetek, hogy egy Facebook, egy Twitter, egy Youtube ki tudja szűrni, ha én feltettem egy videófordítást, ami jogdías, de az ISIS propaganda-anyagait nem sikerül leszedniük. Ha elvennénk a láthatóságukat, nem lenne kedve senkinek se támogatni őket. Eljelentéktelenednének. Ja igen, ha valaki feltesz egy ISIS-éltető videót azonnal nyomozást indítanék ( srácok, ezek nem profi hackerek, aki VPN-nel, fejlett titkosítással kommunikálnak...) és törölném az accountot.</p>
<p>&nbsp;</p>
<p>c, <em>Offline média</em>. Megtiltanám, hogy hírt adjanak a TV-ben, a rádióban és az újságokban a robbantásokról. Tudom, baromi jó csámcsogni és hüledezni ezeken, de pontosan a terroristák célját szolgálja. Én kiváncsi lennék azokra a hülyékre, akik meztelenül befutnak egy focimeccs közben a pályára, de a TV nem mutatja őket. Tudod miért? Mert ezzel bátorítják a következőt. Nem utolsó sorban kicsit lenyugodna a társadalom... persze akkor nem lehet népszavazást tartani... mégse jó... a terroristák miatt még kivitelezhető lenne, de így le kell róla mondanom.</p>
<p>&nbsp;</p>
<p><strong>2, Titkosszolgálatok</strong></p>
<p>&nbsp;</p>
<p>Sok pénzt nekik. Mármint <a href="http://index.hu/belfold/2016/03/24/esz_nelkul_nehez_lesz_harcolni_a_terroristak_ellen/" target="_blank">nem a vicces-látszat TEK-nek</a>, hanem az igazi hozzáértő fiúknak-lányoknak, akik lehet, hogy nem sudár növésűek és nincs teljes médiatámogatásuk, de értenek a felderítéshez, a SZAKMÁHOZ. Embert, pénzt, paripát és fegyvert nekik. Sokat. Mert szükség van rájuk.</p>
<p>&nbsp;</p>
<p><strong>3, Okosabb nemzetközi politikát</strong></p>
<p>&nbsp;</p>
<p>Az EU-nak ha lenne értelmes vezetése, most megláthatná a politikai potenciált a közös ellenségben. Ennek a fenyegetésnek a mentén be lehetne vezetni olyan az egységet növelő reformokat, amiket "békehelyzetben" nem. Ehelyett most üt vissza, hogy <em>nemzetközi politikustemetőnek</em> használták az Európai Parlamentet, ahová lejárt szavatosságú pártkatonák kerültek. A fene se csodálkozik, hogy nem tudnak mit kezdeni a dologgal, sőt... túl vagyunk egy Brexit-szavazáson és elkezdtünk szétesni. Putyin meg töltött még egy pohárral...</p>
<p>&nbsp;</p>
<p style="text-align: center;"><img src="http://agostonlaszlo.hu/images/cikkek/juncker.JPG" alt="juncker" /><br /><em>Politikustemető...</em></p>
<p>&nbsp;</p>
<p><strong>4, Katonai megoldás - béketeremtés</strong></p>
<p>&nbsp;</p>
<p>Ehhez aztán végképp nem értek. Szíriában több az erővonal, mint egy szabásmintán az öltés... De azt mindenki tudja, hogy a "menekültből" akkor lesz legegyszerűbben "polgár", ha visszatérhet a hazájába. Ha ezt nem tudjuk megcsinálni, oszlassuk már fel az ENSZ-t, mert egy vicces kis kiáltvány-fogalmazó homokozóvá vált... Európa pedig legyen olyan drága és találja meg elveszett férfiasságát.</p>
<p>&nbsp;</p>
<p><img src="http://agostonlaszlo.hu/images/cikkek/plakat4.JPG" alt="plakat4" /></p>
<p>&nbsp;</p>
<p><strong>5, Hagyjuk már a rövidtávú politikai haszonszerzést!</strong></p>
<p>&nbsp;</p>
<p>Addig, amíg európai/amerikai politikusok kampányokban tudják hülyíteni a népet és a saját szavazataik gyűjtésére / botrányaik takargatására használják a terrorizmust, ne számítsunk jobbra. Orbánnak érdeke, hogy legyenek robbantások és ő csinálhasson szép kamuképeket, ahogy összeül a válságstábbal, kivezényli a TEK-es harckocsit a reptérre (milyen bölcs és hasznos!) és kemény kézzel védi a Hazát az&nbsp;<span style="text-decoration: line-through;"> imperialista sötétben bújkáló ellenforradalmárok</span> migránssimogató liberális ellenség ellen, egyenes vérvonalat teremtve valahogy maga és Szent István valamint Hunyadi János közöttl. Amíg ez így van, ne csodálkozzunk, ha nem történnek meg az előbbiek.&nbsp;</p>
<p>&nbsp;</p>
<p>De mi ettől még maradhatnánk emberek...</p>
<p>&nbsp;</p>
<p><strong style="font-size: 12.16px; line-height: 15.808px;">Itt lájkolhatod az oldalam, ha kíváncsi vagy még hasonló írásokra:</strong></p>
<div class="fb-page" style="font-size: 12.16px; line-height: 15.808px;" data-href="https://www.facebook.com/agostonlaszloartist" data-width="250" data-height="100" data-small-header="false" data-adapt-container-width="false" data-hide-cover="true" data-show-facepile="false">
<div class="fb-xfbml-parse-ignore">
<blockquote cite="https://www.facebook.com/agostonlaszloartist"><a href="https://www.facebook.com/agostonlaszloartist">Ágoston László</a></blockquote>
</div>
</div>
<p>&nbsp;</p>
<p>&nbsp;</p>
<p style="font-size: 12.16px; line-height: 15.808px;"><strong>És ne felejtsd el megosztani, ha értesz és egyetértesz! :)</strong></p>
<p>{SCOpenGraph image=http://agostonlaszlo.hu/images/cikkek/hacker.JPG} {SCOpenGraph title=Hogyan lehetne megállítani a terrorizmust?}</p>
