---
layout: post
title: "Mennyire szúrjuk el az unokáink életét?"
date: 2016-05-21 09:18:55.000000000 +00:00
author: agoston_laszlo
excerpt: "Nemrég jelent meg a hír: Németországban megújuló energiaforrásból sikerült fedezni az ország majdnem egy teljes napi energiaszükségletét (87%). Egy kedves ismerősömmel vita alakult ki köztünk: ő azt hiszem, egyetért Paks2-vel és a kormány energiapolitikájával én viszont úgy gondolom, nem ez a követendő út."
categories: blog
tags: [megújuló energia, Paks]
---
Nemrég jelent meg a hír: Németországban megújuló energiaforrásból sikerült fedezni az ország majdnem egy teljes napi energiaszükségletét (87%). Egy kedves ismerősömmel vita alakult ki köztünk: ő azt hiszem, egyetért Paks2-vel és a kormány energiapolitikájával én viszont úgy gondolom, nem ez a követendő út. Mivel a válaszom - amely végső soron egy marketinges operaénekes némi utánaolvasáson alapuló okoskodása csak - talán szélesebb érdeklődésre is számot tarthat, úgy gondoltam megosztom veletek, kíváncsian várva az ellenvéleményeket és érveket.

Kis számháború az elejére: tudható, hogy Magyarországon jelenleg 7,8 % a megújuló energiaforrásokból származó energiamennyiség (2012-es adat), a tervek szerint 2020-ig ez 11 százalékig kéne, hogy felkússzon. Összevetve a kínai 30%-kal vagy a német 33%-kal (most fogtak komoly további bővítésekbe) ez szignifikánsan kevesebb. Miért fontos ez? Mert a zöldenergia ingyen van - így Németország a héten elérte** a tökéletes rezsicsökkentést: **pár óráig** NEGATÍV villanyárral** mentek az órák, azaz a szolgáltatók fizettek a használatért (azért ne sajnáljuk őket nagyon, ez csak egy jelképes, rövid időszak volt.

<iframe width="1366" height="638" src="https://www.youtube.com/embed/hRTTi3jVMmc" frameborder="0" allowfullscreen></iframe>

Akkor miért nincs több szélerőművünk, miért nincsen több vízerőmű, minden háztetőn napelem?

A válasz összetet (még az én laikus szintemen is). Magyarországon a szélerőművek jóvel kevésbé lennének hatékonyak, mint például Dániában, ahol a tengerre kitelepített rotorok FEDEZIK a város teljes energiaszükségletét (legalábbis nekem ott ezt mondták). A bős-nagymarosi erőmű kapcsán kialakult polémia szintén jól mutatja, hogy a vízenergia hordoz magában problémákat. De mi van a nappal?

L. Simon László _költő_ energetikai szakember fent idézett felszólalására válaszolva:

Az ország energiaellátásának TELJES lecseréléséről tudtommal senki se beszélt. Meglehetősen nehezen is tudom elképzelni, hogy erre a lépésre egyszerre csak képes lenne az ország... Arra viszont, hogy a tervezetthez képest sokkal gyorsabb ütemben bővítsük a zöldenergia részesedését a hazai energiapiacból mindenképpen. Ezzel szemben:

_"Miközben a fejlett világban rohamosan terjed a napenergia-hasznosítás, a kormány adóztatással és adminisztratív eszközökkel akadályozza a napelemek hazai terjedését. Ha engednék a terjedést, értelmetlenné válna a paksi bővítés"_ – mondta a Hir24-nek Kiss Ernő, a Magyar Napelem Napkollektor Szövetség elnöke. 

A szakember szerint a következő okok akadályozzák a hazai napelem-piac fejlődését:

1. Napelemes termékdíj (új)
2. Tűzvédelmi kapcsoló beszerelése (új)
3. Rossz beruházási támogatási rendszer – korrupció (régi)
4. Politikai szándék hiánya (új)
5. Csökkenő mértékű beruházási támogatás (új)
6. Mesterségesen alacsonyan tartott villamos energia ár (új és még újabb rezsicsökkentés)
7. Csökkenő KÁT árak (új)
8. Magas ÁFA (régi)

A napelemes termékdíj a világon nálunk a legmagasabb, ez önmagában 5 százalékkal növeli a napelemek végfelhasználói árát. A tűzvédelmi kapcsoló egy új adminisztratív szabályozás, amely szerint idén márciustól kötelező a táv és kézi működtetésű egyenáramú tűzvédelmi kapcsoló beépítése. Kiss Ernő szerint ez önmagában 10‐15 százalékos többletköltséget okoz, e mellett teljesen szükségtelen, más országban egyáltalán nincs ilyen kötelezettség. Mindezek olyan adminisztratív eszközök, amelyek a napelemek terjedésének útjába állnak. És még bőven van más is. Az egyik legfontosabb ilyen akadály a megujúló energiák nem megfelelő támogatási rendszere." ([forrás](http://24.hu/fn/gazdasag/2015/05/03/igy-huz-el-a-magyarok-mellett-a-napelemes-forradalom/))

Na jó, dehát a _költő_ energiaszakértő úr megmondta:
_"a villamosenergia gazdaságos tárolása ipari méretekben még nem megoldott, ennek ellenére villamos áramra éjszaka is szükség van, amikor nem süt a nap"._
(Ha ezt tudnák a németek és a kínaiak...)

A <span style="text-decoration: line-through;">költő</span> energiaszakértő úr nem mond valótlanságot, ez valóban probléma (ezért sem állt át senki még **teljesen**a zöldenergiára) de az MIT-nál például nemrég <a href="https://www.technologyreview.com/s/531141/a-promising-step-toward-round-the-clock-solar-power/">értek el áttörést a napenergia tárolását illetően</a> is,<span>amely kutatást - és a <a href="http://money.cnn.com/2015/04/29/investing/tesla-musk-battery/index.html?iid=HP_LN-" target="_blank">hasonlókat, például a TESLA eredményeit</a>-</span><span style="font-size: 12.16px; line-height: 1.3em;">érdemes lenne, sőt illene figyelembe venni egy több évtizedet átölelő befektés mérlegelésekor (amely BTW eladósítaná az unokáinkat is az oroszoknak).</span>

Hogy mik a trendek, azt jól mutatja, hogy:

"[Szakértők már a Tesla bejelentése előtt is arról írtak, hogy ha sikerülne a napelemes rendszereket összekapcsolni az áramtárolás új módjaival, akkor tényleg beköszönthet az ingyen áram korszaka a világban](http://fn.hir24.hu/gazdasag/2015/03/09/a-jovo-elkezdodott-jon-az-ingyen-aram/). És nem évtizedek, hanem akár 4-5 év múlva, ami alaposan átírhatja majd a világ teljes energiapiacát. A Tesla bejelentésével ez a nagyszabású és mélyreható folyamat fogja most kezdetét venni a világon.

Olyannyira, hogy a **Barclays nemrégiben rontotta az áramtermelő cégek részvényeire adott minősítését**. A Citibank szerint az energiaszolgáltató vállalatok a fejlett országokban el fogják veszíteni piacaik felét. Az sem véletlen, hogy **a német E.On** bejelentette, leválasztja fosszilis energiahordozókra, illetve atomenergiára alapuló üzletágait és **a zöldenergiára koncentrál**. Wood Mackenzie, **az Exxon** (a világ egyik legnagyobb olajvállalata) **elemzője szerint**, **a napelemes forradalom** – a palagázzal együtt – olyan tényező, amely a következő években a lehető legnagyobb mértékben **fogja átalakítani a világ energiapiacát**." ([forrás](http://24.hu/fn/gazdasag/2015/05/03/igy-huz-el-a-magyarok-mellett-a-napelemes-forradalom/))

Feltételezni se merem, hogy a tisztelt képviselőurak preferenciái mögött esetleg saját érdekek állnának, akár saját érdekeltségek, akár lobbisták kenőpénzein keresztül. Az józan paraszti ésszel belátható, hogy ha lehetséges, a veszélyes (Csernobil, Fukushima stb.) és környezetre ártalmas (radioaktív hulladék) atom helyett a megújuló energiát kéne előnyben részesítenünk, legalább részben. Legalább akkora részben, mint a fentebb felsorolt nemzetek - akiknél a mellékelt ábra mutatja, hogy működik is a szisztéma.

**Butaságot beszélek? Vagy ezt a _költő_ energiaszakértő úr is be kéne, hogy lássa?**
