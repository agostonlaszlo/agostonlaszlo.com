---
layout: post
title: !binary |-
  QXpva25haywgYWtpayBuZW0gw6lydGlrLCBtacOpcnQgw7xubmVwZWwgbW9z
  dCBheiBvcnN6w6Fn
joomla_id: 58
joomla_url: futball-eb
date: 2016-06-15 06:42:13.000000000 +00:00
author: agoston_laszlo
excerpt: !binary |-
  PHA+PGVtPiZuYnNwOzwvZW0+PC9wPg0KPHA+IjIyIG1pbGxpb21vcyBrZXJn
  ZXQgZWd5IGLFkXJnb2x5w7N0LCBtaXQgdmFneSDDumd5IG9kYT8iIC0gdmV0
  ZXR0ZSBmZWwgdMO2YmIgaXNtZXLFkXPDtm0uIE5lbSDDqXJkZWtsaSDFkWtl
  dCBhIGZvY2kgw6lzIGV6IGrDs2wgaXMgdmFuIMOtZ3kuIE3DoXIgw6luIHNl
  IGvDtnZldGVtIMO6Z3ksIG1pbnQgcsOpZ2VuLi4uIERlIGxlw61ydGFtIG5l
  a2VkLCBob2d5IMOpbiBww6lsZMOhdWwgbWnDqXJ0IMO8bm5lcGVsZWsuPC9w
  Pg0KPHA+Jm5ic3A7PC9wPg0KPHA+MTk5OC4gc3plcHRlbWJlciA2LiBJc3pv
  bnlhdG9zIGVzxZEuIEFraSBvdHQgdm9sdCwgbWVnIHR1ZGphIGVyxZFzw610
  ZW5pOiBhIE7DqXBzdGFkaW9uIHJlZmxla3RvcsOhdCBuZW0gbGVoZXRldHQg
  bMOhdG5pIGF6IMOpZ3N6YWthZMOhcyBmw7xnZ8O2bnllIG3DtmfDtnR0LiBU
  aXplbmvDqXQgw6l2ZXMgdmFneW9rIMOpcyBlZ3kgaWRlZ2VudCDDtmxlbGdl
  dGVrLCBzw61yb2suIEhvcnbDoXRoIEZlcmVuYyDDqXBwZW4gbW9zdCByw7pn
  dGEgYmUgYSB2ZXpldMWRIGfDs2x1bmthdCBhIHBvcnR1Z8OhbG9rIGVsbGVu
  LiDDiWxldGVtIGVsc8WRIG1lY2NzZSBhIGhlbHlzesOtbmVuLjwvcD4NCjxw
  PiZuYnNwOzwvcD4NCjxwPjxpZnJhbWUgc3JjPSJodHRwczovL3d3dy55b3V0
  dWJlLmNvbS9lbWJlZC8yWmc4QVNMaGdNMCIgZnJhbWVib3JkZXI9IjAiIHdp
  ZHRoPSI2NDAiIGhlaWdodD0iNDgwIiBhbGxvd2Z1bGxzY3JlZW49ImFsbG93
  ZnVsbHNjcmVlbiIgc3R5bGU9ImRpc3BsYXk6IGJsb2NrOyBtYXJnaW4tbGVm
  dDogYXV0bzsgbWFyZ2luLXJpZ2h0OiBhdXRvOyI+PC9pZnJhbWU+PC9wPg0K
  PHA+PGVtPkF6IGEgYml6b255b3MgZWxzxZEgbWVjY3MuLi4gYXogZWxlasOp
  biBsw6F0c3ppaywgbWVra29yYSBlc8WRIHZvbHQhPC9lbT48L3A+
categories: blog
---
<p><em>&nbsp;</em></p>
<p>"22 milliomos kerget egy bőrgolyót, mit vagy úgy oda?" - vetette fel több ismerősöm. Nem érdekli őket a foci és ez jól is van így. Már én se követem úgy, mint régen... De leírtam neked, hogy én például miért ünnepelek.</p>
<p>&nbsp;</p>
<p>1998. szeptember 6. Iszonyatos eső. Aki ott volt, meg tudja erősíteni: a Népstadion reflektorát nem lehetett látni az égszakadás függönye mögött. Tizenkét éves vagyok és egy idegent ölelgetek, sírok. Horváth Ferenc éppen most rúgta be a vezető gólunkat a portugálok ellen. Életem első meccse a helyszínen.</p>
<p>&nbsp;</p>
<p><iframe src="https://www.youtube.com/embed/2Zg8ASLhgM0" frameborder="0" width="640" height="480" allowfullscreen="allowfullscreen" style="display: block; margin-left: auto; margin-right: auto;"></iframe></p>
<p><em>Az a bizonyos első meccs... az elején látszik, mekkora eső volt!</em></p>

<p>&nbsp;</p>
<p>&nbsp;</p>
<p>Apám mindig is szerette a focit. Nem nagyon, nem vallásosan, de a szerdai BL-meccset szertartásosan néztük meg, amióta az eszemet tudom. Könyörögtem, hogy vigyen el egy meccsre - ő nem járt soha -, de nem volt hajlandó. Anyám vett egy nagy levegőt és sóhajtott &nbsp;egy haennyireakarodfiammajdénmegyekveledet. Innentől anyámmal jártam focimeccsekre. Általában a válogatott és a Ferencváros, néha a Vasas meccseire.&nbsp;</p>
<p>&nbsp;</p>
<p>Meg voltam őrülve. Minden reggel anyám elment vásárolni és akárcsak egy monarchiabeli főúr én is minden reggelihez megkaptam a lapomat: a Nemzeti Sportot. Kiharcoltam. Talán még ki is fizettem a zsebpénzemből - de ez már lehet, hogy költői túlzás. A szezon elején mindig megjelent egy kiadvány, amiben csapatfotók, játékosnévsorok és -adatok voltak. Szimpla számhalmaz. Fejből tudtam. Az egészet! Figyelemmel követtem a harmadosztályig mindent és a serdülő csapatokat (például akkor játszott az ifiben a ma már 33 éves Czvitkovics, akit a meccsriportok alapján nagy tehetségnek tartottam).</p>
<p>&nbsp;</p>
<p style="text-align: center;"><img src="http://agostonlaszlo.hu/images/cikkek/focistak.jpg" alt="" /><br /><em style="font-size: 12.16px; line-height: 15.808px; text-align: center;">Gyermekkori idoljaim nekem dedikált fotói I. - jobbra alul a teljes Újpest és a teljes Arsenal! (funfact: Fradi- és Manchester-drukker voltam)</em></p>
<p>&nbsp;</p>
<p>És nem jött a győzelem édes íze. Mindig feltüzelve indultak a csapatok, hogy "majd Bicskei Bertalan vezetésével!" vagy "bevezettük az UEFA-licenszes edzőképzést" és "átszerveztük a bajnokságot" - és én tizenpár évem minden hitével hittem, hogy ebben az évben tényleg bejutunk a BL-be, tényleg kijutunk a VB-re, az EB-re. Akkor még azt is elhittem, hogy hozzáértő a magyar futballszakma és tényleg azért nem válogatják be az élete formájában játszó Szabicsot, mert túl fiatal és féltik, nem pedig valami kicsinyes urambátyámozás áll a háttérben. Erre akkoriban sose gondoltam! De szemét volt velem a sors: mindig addig kecsegtetett a győzelemmel, hogy az utolsó pillanatban kelljen összetörnöm.</p>
<p>&nbsp;</p>
<p style="text-align: center;"><iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F847863618651071%2F&amp;show_text=0&amp;width=560" frameborder="0" scrolling="no" width="560" height="315" allowfullscreen="allowfullscreen" style="border: none; overflow: hidden; display: block; margin-left: auto; margin-right: auto;" allowtransparency="true"></iframe><em>Bognár György, magyar "szakember" az edzői szakma szemenköpésének nevezi Dárdai kinevezését</em></p>
<p>&nbsp;</p>
<p>Volt bérletem a Fradi-pályára. Anyámmal jártam - jól ki is röhögtek.... naná! Aztán 16 körül már egyedül is mehettem. Láttam, ahogy valakinek ellopják az iratait előttem két sorral a B középben. Láttam, ahogy összeverekszenek rendőrökkel. Láttam, ahogy egy kínai srácról letépik a fradi mezt - mert kínai. Ez volt az utolsó alkalom, hogy kimentem. Pedig kormányunk azóta gyönyörű ékszerdobozt épített a lelakott stadion helyére és vadászgépekkel avatták. De ehhez nekem már semmi közöm...</p>
<p>&nbsp;</p>
<p>Apám látta Puskást. Én láttam Gerát. Nekem "a Zoli" volt az, akit az első pécsi megmozdulásai óta rajongással figyeltem. Fradista lett, az edzőmeccseire kijártam, ott voltam a sarkazós góljánál a III. kerület ellen, ott szurkoltam neki, hogy erősödjön meg eléggé a szipuzás után, hogy végre végig bírjon egy egész meccset, ünnep volt, amikor először lett válogatott, és bántott, amikor bántották. És azt éreztem, hogy a fiatalságom majd akkor ér véget, ha "a Zoli" visszavolnul, ha kiöregszik.&nbsp;</p>
<p>&nbsp;</p>
<p style="text-align: center;"><img src="http://agostonlaszlo.hu/images/cikkek/focistak2.jpg" alt="focistak2" /><em>Gyermekkori idoljaim nekem dedikált fotói II.- jobbra fent a huszonhárom éves Gera Zoltán! <br />(leveleket küldözgettem és ezekre válaszul kaptam az aláírt képeket)</em></p>
<p>&nbsp;</p>
<p>A "Zoli" ma már nagy öreg. 37 éves. A zászló, amit anyám varrt nekem a válogatott meccsekre, csupa könnyet látott, kieséseket és bukást. Elhagytam szerelmemet, a futballt sok éve, már nem követem. Hűtlen szerető volt, aki nem csak megcsalt, de az arcomba is nevetett. Egy fradistát se tudnék már mondani (na jó, egyet igen, mert "a Zoli" visszaigazolt).</p>
<p>&nbsp;</p>
<p style="text-align: center;"><img src="http://agostonlaszlo.hu/images/cikkek/zaszlo.jpg" alt="" /><em>A zászló, amit édesanyám varrt és 15 évet várt a sikerre</em></p>
<p>&nbsp;</p>
<p>Utazom éppen Dániába. És kiderült, hogy pontosan akkor indult volna a gépem, amikor a válogatott játszik. Azt hittem, meghülyülök, hogy pont akkor... Úgy döntöttem, veszek egy másik repülőjegyet és a hetvennégy éves apámmal megnézem ezt a meccset! Ugyanúgy, mint a BL-t húsz éve minden szerdán... Ott a "Gabi" a kapuban (negyven évesen az Európa bajnokság legidősebb játékosa lettél, mackógatyás!) és "a Zoli"... igen "a Zoli"! Megadta neki az ő Istene, hogy kései hattyúdalként megélhesse, megtapasztalhassa. És megadta nekem is, hogy lássam.</p>
<p>&nbsp;</p>
<p>Hát ezért volt annyira fontos. Túl minden undoron, minden stadionépítő néprabláson, túl a rengeteg csalódáson, túl a huszonnégy csapatosra bővített EB-n. Az én generációm első ilyen élménye. Megölelve a sokat csalódott gyereket. Megköszönve a csapatnak. Megszorítva apám kezét a második gól után.</p>
<p>&nbsp;</p>
<p><strong style="font-size: 12.16px; line-height: 15.808px;">Itt lájkolhatod az oldalam, ha kíváncsi vagy még hasonló írásokra:</strong></p>
<div class="fb-page" style="font-size: 12.16px; line-height: 15.808px;" data-href="https://www.facebook.com/agostonlaszloartist" data-width="250" data-height="100" data-small-header="false" data-adapt-container-width="false" data-hide-cover="true" data-show-facepile="false">
<div class="fb-xfbml-parse-ignore">
<blockquote cite="https://www.facebook.com/agostonlaszloartist"><a href="https://www.facebook.com/agostonlaszloartist">Ágoston László</a></blockquote>
</div>
</div>
<p>&nbsp;</p>
<p>&nbsp;</p>
<p style="font-size: 12.16px; line-height: 15.808px;"><strong>És ne felejtsd el megosztani, ha értesz és egyetértesz! :)</strong></p>
<p>{SCOpenGraph image=http://agostonlaszlo.hu/images/cikkek/focistak.jpg} {SCOpenGraph title=Azoknak, akik nem értik, miért ünnepel most az ország}</p>
