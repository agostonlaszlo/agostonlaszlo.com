---
layout: post
title: "Felismernéd, ha ma születne?"
date: 2016-12-23 10:32:42.000000000 +00:00
author: agoston_laszlo
excerpt: "Máshol az elkeseredett szegény öli a szegényt vagy vallás-hit-bolond a politika-hit-bolondot és mindenhol az okosok jelentik a koloncot."
categories: blog
tags: [vers, kereszténység]
lang: hu
image: http://agostonlaszlo.hu/images/jose.JPG
---
Everett Patterson készítette az alábbi rajzot. Érdemes rajta minden részletet megfigyelned - ők José és Maria, amerikai bevándorlók, akik december 24-én nem találnak szállást. (Ez a rajzoló oldala, ahol bemutatja az elkészültét is: <a href="http://www.everettpatterson.com/?p=1835" target="_blank">http://www.everettpatterson.com</a>). 

Zseni.

![](http://agostonlaszlo.hu/images/JoseyMariaWeb.jpg)

Amit én személy szerint ehhez hozzáfűznék:

Boldog Karácsonyt _minden_ magyarnak <br />
Egymásnak ugyan bármit is akarnak <br />
Migránsnak és emigránsnak <br />
Túloldalán bármely határnak <br />
Tűrés-határ túloldalán <br />
Boldog legyen mind valahány:<br />
Orbánnak és Gyurcsánynak <br />
A népnek és a szabadságnak<br />
Békét a Jobbiknak és Baliknak<br />
Békét kívánok Putyinnak.<br />

Békesség a romának és a románnak<br />
Osztráknak, ukránnak, szlováknak.<br />
Sok boldogságot kívánok anyámnak <br />
Szeretetet azoknak, akik anyáznak,<br />
Boldog ünnepet a kommentelőknek <br />
Akik szónyilaikkal naponta lelőnek.<br />

Szíriában fegyverekből öntsenek ólom-katonát,<br />
Itthon ne tartóztassák le a kétfarkú kutyát,<br />
Kisvasút a helyén fusson: a karácsonyfa alatt,<br />
Bocsásd meg, Isten, a stadionokat.<br />

Tálba meleg ételt, asztalra a narancsot,<br />
Okos vezetőket, akik adják és nem veszik a parancsot.<br />
Csendet fegyvernek, csendet a szívnek és a szájnak. <br />
Boldog karácsonyt Magyarországnak<br />

Ágoston László - 2016. 12.23.
