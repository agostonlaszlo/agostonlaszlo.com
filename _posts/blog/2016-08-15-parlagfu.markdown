---
layout: post
title: Blogging Like a Hacker
date:   2016-08-15 21:21:00 +0000
author: agoston_laszlo
excerpt: "Gyerekkoromban elvittek a pulmonológiára (ahol az allergiát vizsgálják) és végeztek egy tesztet. Ha jól emlékszem, megszúrkodták tűvel az alkaromat és különböző allergéneket juttattak kis mennyiségben a szervezetembe, hogy lássuk, mi mekkora válaszreakciót vált ki. Amire nem biztosan emlékszem, hogy három reakcióerősséget jelöltek: egy, két és három kereszt. Amire viszont biztosan, hogy az én harmadik keresztem (a legerősebb érzékenység) mellé az orvos tett még egy pluszjelet. 25 éve azt mondta, ez az a szint, amire ad gyógyszert, de nem sokat fog használni. Augusztusban mindig menjek külföldre."
categories: blog
tags: [parlagfű]
---

Gyerekkoromban elvittek a pulmonológiára (ahol az allergiát vizsgálják) és végeztek egy tesztet. Ha jól emlékszem, megszúrkodták tűvel az alkaromat és különböző allergéneket juttattak kis mennyiségben a szervezetembe, hogy lássuk, mi mekkora válaszreakciót vált ki. Amire nem biztosan emlékszem, hogy három reakcióerősséget jelöltek: egy, két és három kereszt. Amire viszont biztosan, hogy az én harmadik keresztem (a legerősebb érzékenység) mellé az orvos tett még egy pluszjelet. 25 éve azt mondta, ez az a szint, amire ad gyógyszert, de nem sokat fog használni. Augusztusban mindig menjek külföldre.

![](https://fbcdn-photos-b-a.akamaihd.net/hphotos-ak-xtl1/v/t1.0-0/s480x480/14184426_907345122702920_2001890180647030696_n.jpg?oh=1000403e4cb1274bba128b3cdb7a53e4&oe=585422D3&__gda__=1484908649_132053beaf78df08c908bea9d9812257)

A családom nem engedhette meg magának, hogy minden augusztusban külföldre utazzunk (meg az én szintemen ez júniustól októberig tartott), így maradt napi 50-100 elhasznált zsebkendő, a hatféle gyúgyszer túladagolása, a bezárt ablak mellett alvás az augusztusi hőségben derékszögbe polcolt párnákkal, az asztmás befulladás, amit a végén már szteroidos hörgőtágítóval kezeltek és időnként az a fulladás, amit már nem lehet otthon kezelni, hanem be kellett rohanni a kórházba, ahol várt az infúzió.

Az egész gyerekkorom arról szólt, hogy amíg sokan a nyár végét és a szünidőt tolták volna ki, addig én az első fagyért imádkoztam, hogy abbamaradjon a pollenszórás.

Egymillió magyar él így. 1 000 000. One milllion. És nemhogy nem sikerült semmit kezdeni ezzel a problémával negyedszázad alatt, de a pollenjelentésben az ilyenkor szokásos pollenterhelést alacson-közepes-magas mellett EXTRÉM kategóriával jelzik. Ez a kategória vonatkozik az ország EGÉSZ területére ebben a pillanatban. Nincs hova menekülni. Elvileg az EXTRÉM szó nem azt kéne, hogy jelentse, hogy különlegesen magas? Csak mert nálunk ez egyáltalán nem különleges...

Miközben én egy pormaszkban alszom (kérlek ne írd meg, hogy ez igazából nem szűr ki semmit, lehet, de amíg hiszek benne a placebó egy kicsit működik) és ha igazán elkap, beállok a zuhany alá napi hatszor, hogy kitisztuljak és mert a víz alatt nem ér a pollen, addig

177 ezer ember (szerintem az ország összes stadionjába se férne be ennyi) a normál adója fölött "több, mint 1,1 milliárd forintot ajánlott fel a személyi jövedelemadójuk 1 százalékából parlagfű-mentesítésre 2009-ben. De a pénz nagy részét az illetékes miniszter ÁTCSOPORTOSÍTOTTA másra, főként az állami létszámleépítések miatti végkielégítésekre. De vettek belőle terepjárót, számítógépeket és egy csomó irodaszert is." (http://bit.ly/2bXuro0)

A kényszerkaszálásokat elrendelik, bírságolnak - csak az állami kezelésű területeken nem...

De mielőtt azt mondod, ez kormánykritika: egyrészt tényleg az, csak huszonöt éve az összes impotens nagyszájú kritikája. Akiket legyőzött egy növény, bár igazából harcra se keltek vele...

Közben persze a lakosság is ugyanígy van. Akinek a gyereke szenved, az kaszál, irt, éget, akié nem, megvonja a vállát.

Így készült el parlagfűvirágból a társadalmi érzéketlenség szobra Magyarországon.

Hála Istennek a korral és azzal, hogy beköltöztem a Belvárosba a 17. kerületből (ott jelentősen több a zöld), sokat javult a helyzet. Sőt! Tavaly egyáltalán nem voltam allergiás már!

Augusztus végén elutaztam Magyarországról.
