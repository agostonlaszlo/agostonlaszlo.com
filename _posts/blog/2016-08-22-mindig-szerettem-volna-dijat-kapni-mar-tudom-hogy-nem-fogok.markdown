---
layout: post
title: Mindig szerettem volna díjat kapni. Már tudom, hogy nem fogok.
date: 2016-08-22 11:00:10.000000000 +00:00
author: agoston_laszlo
excerpt: "Gyerekkoromban sok elismerést kaptam. Volt egy kék dossziém (sőt, még ma is megvan az ágyam alatt), amiben az okleveleimet gyűjtöttem. Aztán főiskolás lettem, kaptam Köztársasági Ösztöndíjat (erre nagyon büszke voltam), Tudományos Diákköri Konferenciát nyertem. Aztán szépen elmaradt a folytatás."
categories: blog
tags: [Lovagkereszt, elismerés]
---
Gyerekkoromban sok elismerést kaptam. Volt egy kék dossziém (sőt, még ma is megvan az ágyam alatt), amiben az okleveleimet gyűjtöttem. Aztán főiskolás lettem, kaptam Köztársasági Ösztöndíjat (erre nagyon büszke voltam), Tudományos Diákköri Konferenciát nyertem. Aztán szépen elmaradt a folytatás.

Azóta rájöttem, hogy felnőtteknél ez máshogy van - legalábbis Magyarországon biztosan. Szétnézve a környezetemben számtalan szenzációs művészt, tanárt, iskolaigazgatót látok, akit nem ért utól az elismerés. Nem lehet, hogy nálunk a teljesítmény helyett a lojalitást jutalmazzák?

(hiányzó kép bayerfo.JPG)([forrás](http://europakavezo.blog.hu/2015/05/02/breking_amikor_bayer_bekerdez_orbannak))


Bayer Zsolt kitüntetése gáz.[Eddig a pillanatig negyedszáz](http://444.hu/2016/08/22/visszaadott-lovagkereszt-szamlalo) (!!!) korábbi kitüntetett adta vissza a lovagkeresztjét, mert nem akart közösséget vállalni a "publicistával". Az jut erről eszembe, amikor a vészkorszakban Bartók megtiltotta, hogy közteret nevezzenek el róla Magyarországon, amíg olyanokról vannak közterek elnevezve, akikről akkor voltak. Ő sem a hazáját tagadta meg ezzel - mint a díjakat visszaadókra most néhányan mondják -, hanem egy értékrendhez akart hű maradni. Amely értékrendet ma is sokan követünk.

Számomra mégsem ez az igazán fájdalmas, hanem ami a magyar közbeszédben (kedves szavammal: a honi közanyázásban) erről kialakult. Alább sorba veszem a kérdés öt aspektusát, ahogy én látom.

**1, "Akkor bezzeg nem voltál felháborodva, amikor Gyurcsány tüntette ki a saját embereit."**

Miért hiszed, hogy ha az egyik politikai párt baromságot csinált az felhatalmazza a másik politikai pártot is arra, hogy baromságot csináljon? Ha hallom, hogy vered a feleségedet a szomszédban és átmegyek téged kérdőre vonni, arra hivatkozol majd, hogy az előző lakó is ezt csinálta nyolc évvel ezelőtt? De jó lenne ezen túllépni végre...


**2, "Kiragadott idézetekkel mocskolják a Zsoltit"**

Srácok! Ha valakinek egész cikkeket lehet teleírni a gyomorforgató idézeteiből (amelyek egy része valóban kontextus-függő, de mind nem az!), ha valakinek a munkássága a társadalom számottevő részében félelmet és viszolygást kelt, azt nem lehet kimosni. De egyetlen kérdést válaszolj meg magadban kérlek:

> Szerinted Bayer Zsolt munkássága a társadalmi csoportok megbékélését, a nemzet egységét és az alapvető emberi jogok tiszteletben tartását vagy ennek ellenkezőjét építi? Illetve egyáltalán: épít vagy rombol?

Még ha el is fogadom, hogy ellenkezik a véleményed ebben az enyémmel, akkor se reális, hogy piedesztálra emeljünk valakit, aki ennyire sok embernek - fáj. Ja és akkor se lenne reális, ha ezt egy másik párt tenné. Ezek objektív kérdések.

(hiányzó kép bayer1.jpg)

A Magyar Érdemrend Lovagkeresztjének kitüntetettje nyilvánosság előtt vitatkozik ([forrás](http://b1.blog.hu/2015/08/26/ilyen_amikor_bayerbol_kitor_a_benne_lako_allat))

**3. "Ne a stílusát nézzük, hanem hogy mit mond"</span>**

Ezt hallottam már egyszer... "ne azt nézzék, mit mondok, hanem mit csinálok"... a saját személyes értékrendem szerint közszereplőtől mindkettő meglehetősen olcsó.

Értem én, hogy BZS-t a legnemesebb jó szándék vezérli, amikor demens vénembernek nevezi a pápát vagy úgy látja, hogy "az idegeneket a második emeletről kiugorván is még le kell lőni"( [forrás](http://magyarhirlap.hu/cikk/32398/Furcsa_udvtortenet_4)). De félek, ez azért kicsit több néhány retorikailag fontos helyen kiejtett basszamegnél. Ez - I'm sorry to say - **gyűlöletbeszéd** (_"olyan szóbeli vagy írásbeli megnyilvánulás, amelynek célja valamely társadalmi csoport megalázása, megfélemlítése vagy a csoport tagjai elleni erőszak vagy előítéletes fellépés kiváltása"_ - [forrás](https://hu.wikipedia.org/wiki/Gy%C5%B1l%C3%B6letbesz%C3%A9d)), amelyet egyébként a magyar Büntető törvénykönyv 269. §-a közösség elleni izgatás néven büntet. Mármint amikor nem állami díjat osztanak ki érte.

**4. A jelkép**

Szerintem a legtöbbeknek nem is azzal van már baja, hogy egy közepesen jelentős állami kitüntetést kinek hogyan és miért ítélnek oda. Ez is fájdalmas, de a díj ma leginkább egy jelkép: a hatalom mindent és bármit társadalmi felhatalmazás nélkül (lásd ennek a díjnak a társadalmi megítélése), következmények nélkül és kedve szerint megtehet. Már megint. Apámék azt hitték, hogy ennek '89-ben vége, de újra a jó káderek kapják a plecsnit. És ez az ellenzék hatalomra kerülésével se tűnik úgy, hogy ez változhatna...

Emlékszel, amit a cikk elején mondtam a körülöttem szenzációs dolgokat teljesítő - "díjazatlan" - művészekről, iskolaigazgatókról? Egy érdemtelen ember érdemesítése őket sérti. Az ő munkájukat veszi semmibe. Hiszen a társadalom által a díjak megítélésére felkért személyek szerint egy Bayer Zsolt többet ér náluk. </span>
És ez baj. Óriási baj!

>Hazánk egyik vezető értelmiségije számon kéri, hogy valaki álnéven kritizálta ([forrás](http://b1.blog.hu/2015/08/26/ilyen_amikor_bayerbol_kitor_a_benne_lako_allat))

5. **Megvédjük a mi kutyánk kölykét**

Nem hozza könnyű helyzetbe a Fidesz a saját követőit. Egyre fogynak, morzsolódnak, de a maradék próbálja minden erejével elhinni, hogy ami történik, érte történik. Próbálják megmagyarázni a megmagyazáhatatlant: az arab bankárok nem is igazi muszlimok, Bayer Zsolt igazából csak egy csúnyán beszélő fenegyerek, akit támadnak a haza ellenségei... de fogynak az érvek és egyre nagyobbak a baromságok, amiket valahogy meg kéne emészteni.

Sose felejtem, egyszer egy hölgy valamelyik fórumon segítséget kért. "Rengetegen támadnak azzal, hogy a stadionépítéseknek semmi értelme. Én sem igazán látom, hogy ez miért jó nekünk, de szeretnék jó Fideszes lenni. Mit mondjak?"

Bárcsak egy nap megélhetném, hogy nem az fog számítani, ki mondja, hanem hogy igaz-e a szó... Bárcsak egy nap megélhetném, hogy az emberek forráskritikával fordulnak a politikusok nyilakozatai felé. Bárcsak egy nap megélhetném, hogy a baloldal nem csak azt akarja megmagyarázni, hogy miért rossz, ami történik, hanem épkézláb megoldásai is lennének...
Erre a kérdésre most megint a civilek hoztak megoldást. Az a - már, de még csak - huszonöt művelt fő, akik visszaadták a saját díjukat. És ezzel azok közé a nagyszerű művészek, tudósok, iskolaigazgatók és értelmiségiek közé kerültek, akiket díj nélkül is megillet a tisztelet.


**Ha tetszett és olvasnál még hasonlókat, itt lájkolhatod az oldalam:**
[Ágoston László](https://www.facebook.com/agostonlaszloartist) 

**Ne felejtsd el megosztani, ha értesz és egyetértesz!**
