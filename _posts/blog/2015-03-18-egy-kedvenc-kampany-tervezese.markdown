---
layout: post
title: Egy kedvenc kampány tervezése
date: 2015-03-18 17:16:57.000000000 +00:00
author: agoston_laszlo
excerpt: Rákóczi Balázs kollégámmal azt a feladatot kaptuk, hogy készítsünk valami igazán szép online aktivitást az Operaház 2015-ös évadkampányára. Azt találtuk ki, hogy a hagyományosan gyönyörű plakátokat próbáljuk meg jobban bemutatni és az értelmezésükhöz - egyben a jövő évad megismeréséhez - is segítséget nyújtunk egy játékkal.
categories: blog
tags: [Rákóczi Balázs, Operaház, évadkampány]
---

![]({{ site.baseurl }}/images/aliya.JPG)

Rákóczi Balázs kollégámmal azt a feladatot kaptuk, hogy készítsünk valami igazán szép online aktivitást az Operaház 2015-ös évadkampányára. Azt találtuk ki, hogy a hagyományosan gyönyörű plakátokat próbáljuk meg jobban bemutatni és az értelmezésükhöz - egyben a jövő évad megismeréséhez - is segítséget nyújtunk egy játékkal. Így született meg az [elso.opera.hu](http://elso.opera.hu) illetve a játék folytatásaként az [elsosorban.opera.hu](http://elsosorban.opera.hu)

Előbbi - teaserként - egy tíz napos játékot jelent, amelyben minden nap egy új kreatívot mutattunk meg azok számára, akik kitalálták az aznapi verses feladványt, míg utóbbi az évadkampány "információs szájtja".

Számomra a legkedvesebb feladatot a rávezető versikék megírása jelentette. Egyszerre kellett, hogy bemutassa az adott kreatívot, nehéz legyen, de mégis kitalálható, játékos, de mégis méltó a műfajok királynőjéhez. (A lenti képen a Királyi Lépcsőházban elbújva dolgozom épp az ügyön.) Szerintem nagy dolog, hogy az Opera belemegy az ilyen játékokba. És életbevágó a műfaj szempontjából...

![]({{ site.baseurl }}/images/operakepek.jpg)
