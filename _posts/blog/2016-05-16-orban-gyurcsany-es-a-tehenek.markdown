---
layout: post
title: "Orbán, Gyurcsány és a tehenek"
date: 2016-05-16 09:18:19.000000000 +00:00
author: agoston_laszlo
excerpt: "Építsünk egy stadiont! Ha Fideszes vagyok - juhú, de jó, az ország jobban teljesít. Ha balos - mocskos hazaáruló, rabló banda. Építsünk Nemzeti Színházat az Erzsébet térre! Ha balos vagyok, juhú, de jó, épülünk-szépülünk. Ha Fideszes - mocskos nyolcév rablóbanda."
categories: blog
---
<p>Építsünk egy stadiont! Ha Fideszes vagyok - juhú, de jó, az ország jobban teljesít. Ha balos - mocskos hazaáruló, rabló banda.</p>
<p>Építsünk Nemzeti Színházat az Erzsébet térre! Ha balos vagyok, juhú, de jó, épülünk-szépülünk. Ha Fideszes - mocskos nyolcév rablóbanda.</p>
<p>&nbsp;<img src="http://agostonlaszlo.hu/images/cikkek/tehen-d0001B15Fdf69c933b813.jpg" alt="tehen d0001B15Fdf69c933b813" /></p>
<p>Nem lehetne azért építeni stadiont, színházat, autópályát, balatoni kikötőt - mert szükség van rá (vagy nem építeni, ha nincs vagy más fontosabb)? Nem lehetne hazaárulózás és gúnynevek (?) nélkül beszélni közéleti kérdésekről?</p>

<p>Olyan hangulatú ma Magyarország a kocsmától a Parlamentig, mint amikor az óvodások klikkekbe (nem abba, hülye smile emoticon ) tömörülnek és pápaszemes kígyónak hívják azokat, akik nem a Ferivel vagy a Viktorral barátkoznak.</p>
<p>Csak ott néha jön az óvónéni és rendet rak.</p>
<p>Tudod mitől jobb Nyugaton? Ott is lopnak a politikusok, de csak annyira fejik meg a tehenet, hogy életben maradjon.</p>
<p>Elegem van abból, hogy ha valamivel kritizálom a kormányt, akkor biztosan gyurcsányista vagyok. És viszont. Nem középút kell, csak lehetőség az egyet nem értésre.</p>
<p>Mondok egy példát. A Fidesz nagyszerű ötlete volt a kisadózó vállalkozási forma. Én is kisadózó vagyok. Köszönöm a Fidesznek.</p>
<p>Nem volt jó ötlet a kórházak felújítása helyett meg az oktatás leépítésével 260 milliárdot ellopnia Matolcsynak vagy stadionországgá tenni a hazámat. Valakinek ezért felelnie kéne.</p>
<p>Tények. Nem érzelmek. Nem mind hülye, aki nem ugyanazt mondja, mint én. A képen eredetileg Orbán volt. Tettem a feje helyére egy magyar címert. Mert te is tudod és én is, hogy bármelyik ugyanezt csinálta volna, csak talán kisebb mértékben (hiába, kétharmad...)</p>
<p>Mi a megoldás?</p>
<p>1, bocsáss meg magadnak, ha az, akire szavaztál nem váltotta be a hozzá fűzött reményeket - és ne védd körömszakadtáig a tények ellenére. Nem hibáztál a szavazatoddal. A párkapcsolat-választásaink se mindig sikerülnek, mégse megyünk hozzá egy idiótához, csak mert egyszer igent mondtam a randira!</p>
<p>2, civil, pártfüggetlen, szakmai szervezetek. Emberek, akik értenek hozzá és összefognak, hogy tegyenek egy-egy szakkérdésért. Pl. a VEKE miatt vannak ma Pesten éjszakai buszok. Éljen!</p>
<p>3, meg kell találnia egymást a hasonlóan gondolkodóknak. Nem azért, hogy kialakuljon a Krisztusként várt "Harmadik erő" aki XY új klikkjeként pofánvágja a homokozóban Viktorkát és Ferikét, hanem, hogy legyenek érdekképviseleti szervezetek. Egy új, eddig ismeretlen diktátorral nem jutunk messze...</p>
<p>4, el kell fogadni a sokszínűséget. Hogy lehetnek a vélemények különbözők és nem biztos, hogy a tiéd az igaz. Vagy hogy több is lehet igaz egyszerre. És azt a döntést kell meghozni, ami a legtöbbek érdekét szolgálja.</p>
<p>Hol kezdjük? Keressük egymást a nagy "értelmiségi szétszóratásban" Babilon falai között és beszélgessünk. Tanuljuk meg úja, milyen meghallgatni a másikat és elismerni az "ellenfél" értékeit.</p>
<p>Szinte pédátlan itthon. Pedig nem is annyira nehéz.</p>
