---
layout: post
title: "Miért nem tudom elfogadni az angol döntést?"
date: 2016-06-25 17:18:00.000000000 +00:00
author: agoston_laszlo
excerpt: "Rengetegszer kapom meg, hogy 'miért nem tudom elfogadni, hogy az angol emberek döntöttek a sorsuk felől'. Hogy 'nem csak akkor kell liberálisnak lenni, amikor neked tetsző dolgok történnek'. Oké. Alább bemutatom, miért."
categories: blog
tags: [demokrácia]
lang: hu
image: http://agostonlaszlo.hu/images/fejfogos.jpg
---
Rengetegszer kapom meg, hogy '"miért nem tudom elfogadni, hogy az angol emberek döntöttek a sorsuk felől". Hogy "nem csak akkor kell liberálisnak lenni, amikor neked tetsző dolgok történnek".

Oké. Alább bemutatom, miért.

(Szándékosan minden állítást forrásoltam, jobb- és baloldali orgánumokat egyaránt használva. Igen, még 888 is van közte :) )


**1, Sokan azt se tudták, mire szavaznak**

A Google’s Trends bejegyzése alapján helyi idő szerint éjfél körül,**vagyis két órával a népszavazási urnazárás után** 250 százalékkal növekedett a “mi történik, ha kilépünk az Európai Unióból?” kérdésre választ keresők száma. (UPDATE: ez a pont kiegészítésre szorul - csak kis számú keresés történt az adott kifejezésekre és ehhez viszonyítva értendő a növekedés, [nem indult széleskörű keresési hullám](http://www.urbanlegends.hu/2016/06/a-szavazas-utan-kerestek-ra-a-britek-arra-mi-az-az-eu/))
"[A Top 5 kérdés a Google Trendsben: miért csatlakoztak az EU-hoz; miért lépnek ki; mi történik, ha kilépnek; mi a Brexit (!); mit jelent elhagyni az EU-t?"](http://www.hirado.hu/2016/06/24/a-google-szerint-nem-tudtak-mire-szavaznak-az-angolok/)

**2, Sokan nem vették komolyan**
[Nem hitte volna, hogy a szavazata számít, ismerte be a BBC élő adásában egy brit választópolgár, aki Nagy-Britannia kilépésére szavazott, és most meg van döbbenve.Sőt, "eléggé" aggódik is, hogy most akkor mi lesz.](http://444.hu/2016/06/24/a-brit-aki-a-kilepesre-szavazott-megdobbent-a-gyozelmen-most-meg-mar-azon-aggodik-hogy-mi-lesz)

**3. Sok egyszerűen nem kompetens ember szavazott**

Jól mondod, mint minden demokratikus szavazásnál. Az alábbi lány például azért szavazott a kilépésre, hogy jövőre ne kelljen a foci EB-t néznie (hiszen ha kilépünk az EU-ból nem megy a csapat EB-re se, érted...)

<iframe width="854" height="480" src="https://www.youtube.com/embed/XDdLxTXBaAY" frameborder="0" allowfullscreen></iframe>

Lehet, hogy ez éppen egy paródia (bár ebben sem vagyok egészen biztos), de igen, ő és hasonlóan tájékozott emberek döntöttek a világpolitika jelenlegi legfontosabb kérdéséről. Lehet, hogy nem szerencsés.

![]({{site.baseurl}}/images/fejfogos.jpg)

**4. Felültek a populista demagógiának / migránsozás**

Jött egy helyi szélsőjobboldali vezető, aki csúsztatásokkal, migránsozással és az EU nettó hazugságokon alapuló lejáratásával (pl azt terjesztették, hogy heti 350 millió fontot fizetnek be az angolok a közös kasszába, ami egyszerűen nem igazmert nem veszi figyelembe, hogy míg a britek valóban pénzt adnak be az EU költségvetésébe, onnan vissza is kapnak ebből az összegből. A jelentős visszatérítés pedig árnyalná a képet.) megvezettek sokmillió embert. _Olyan embereket, akik nem szoktak utánajárni annak, amit hallanak_. Ráadásul már a győzelem másnapján letagadták azt az ígéretet, ami miatt rengetegen szavaztak rájuk: hogy az EU-tagságra befizetett állítólagos százmilliókat az egészségügybe tolják át egy az egyben.

["A műsorvezető azt mondta: 17 millió brit állampolgár éppen azért szavazott a kilépésre, hogy azt a heti 350 millió fontot, amit eddig az uniós kasszába fizettek, mostantól a brit egészségügy kapja meg. Nigel Farage erre zavarodottan válaszolt. Azt mondta: ezt nem lehet garantálni, és – ahogy fogalmazott – hiba volt ezt mondani a kampányban."](http://www.hirado.hu/2016/06/25/atvertek-a-briteket-a-brexit-partiak/)

**5. Megszivatták a saját polgáraikat**

52-48 lett a választás aránya. A [nyugdíjasok](http://hvg.hu/gazdasag/20160624_A_nyugdijasok_dontottek_el_a_brit_nepszavazast" target="_blank) - akiknek a legkevesebbet kell majd együttélniük a döntés következményeivel és akiket a legkevésbé is érint a társadalmon belül - jelentették a mérleg nyelvét, miközben a fiatalok nagyon nagy része maradni akart. Igazságos-e elvenni például az európai munka-, üzlet-, és tanulási lehetőségeket 15 millió embertől, mert 15,5 millió ember így akarta? (Illetve pont arról beszélünk, hogy azt se tudta, mire szavaz...) London - aminek létfontosságú, hogy megmaradjon a kapcsolata az EU-val - bejelentette, hogy külön akarnak válni Angliától e téren (???!!!).

["Délutánig több mint 40 ezren írták alá az interneten a Sadiq Khan főpolgármesterhez intézett felhívást, hogy nyilvánítsa függetlennek Londont az Egyesült Királyságtól, és nyújtsa be a visszacsatlakozási kérelmet az Európai Unióhoz"."](http://888.hu/article-london-kivalna-nagy-britanniabol)

**6. Csinálnák vissza**

Az nem pontos, hogy az angolok vissza akarják csinálni és ők azok, akik [1,5 millió aláírást gyűjtöttek a népszavazás megismétlésére](http://index.hu/kulfold/2016/06/25/mar_tobb_mint_egymillioan_irtak_ala_a_masodik_eu-nepszavazasrol_szolo_peticiot/). Ezek nagyrészt nyilván a maradáspártiak aláírásai. De a távozáspártiak most kezdenek rájönni - miután igen sokan fel se fogták, hogy mit jelent majd ez az egész Angliának -, hogy bizony rengeteg árnyoldala lesz a távozásnak, rengeteg pénzt is elvesztenek ([Miután nagy arányban a kilépésre szavazott, máris a neki járó EU-s támogatásokat követeli Cornwall](http://444.hu/2016/06/24/miutan-nagy-aranyban-a-kilepesre-szavazott-maris-a-neki-jaro-eu-s-tamogatasokat-koveteli-cornwall)) és [nem lesz akkora móka vámolni az EU-ból érkező termékeket, ha nem sikerül megállapodni az EU-val](http://444.hu/2016/06/24/az-eu-ellenes-brit-part-most-szabad-hozzaferest-akar-az-eu-belso-piacahoz).

**7. Amire senki se gondolt valószínűleg a távozni akarok közül**

Azonnal [padlón a font](http://24.hu/fn/gazdasag/2016/06/24/foldbe-dongolte-a-forintot-a-brexit-padlon-a-font/), azonnal [visszaminősítették a hitelbesorolásukat](http://www.portfolio.hu/gazdasag/mar_neki_is_esett_az_elso_hitelminosito_a_briteknek.233765-4.html), [elkezdték kimenteni dolgozóikat a cégek Nagy-Britanniából](http://index.hu/kulfold/2016/06/24/nagy-britannia_kivalt_az_eu-bol/), [megromlottak a külpolitkai kapcsolatatik](http://index.hu/kulfold/2016/06/25/unios_kulugyminiszterek_a_britek_huzzanak_el_minel_elobb/) - [hiszen az EU nyilván haragszik](http://index.hu/kulfold/2016/06/25/kemenykednek_az_eu_vezetoi_a_britekkel/). 

Katonai problémát is okozhat:
a, [Spanyolország, hogyha az Egyesült Királyság nem szövetséges többé, bejelentette igényét Gibraltárra.](http://www.napi.hu/nemzetkozi_gazdasag/brexit_spanyolorszag_bejelentkezett_gibraltarert.616742.html)
b, [újra kitörhet a háború Írországban, miután az írek maradni akartak és a saját szigetük túloldala EU-tagállam lesz](http://index.hu/kulfold/eurologus/2016/06/24/szetesik-e_nagy-britannia/).
c, a [skótok bejelentették, hogy - mivel szintén a maradásra szavaztak](http://index.hu/kulfold/2016/06/25/skocia_azonnal_targyalasokat_kezdemenyez_hogy_megvedje_a_helyet_az_eu-ban/) - ők is el akarják hagyni egy EGYESÜLT Királyságot.

**8. Olyan megosztottság lett Angliában - mint amiben mi élünk Magyarországon**

A 21. században el kell felejteni az - [egyébként csak a 19. században létrejött!!!](https://hu.wikipedia.org/wiki/Nemzet%C3%A1llam) - nemzetállamokat. Lehet ezen sajnálkozni vagy nem elfogadni, de a világ halad, ez tény. Ennek megfelelően Angliában is sokmillió nem-angol él, illetve sokmillió olyan angol, aki nem vallás, származás vagy bőrszín alapján ítél meg másokat. Ezek az emberek kerültek szembe a saját nemzetükkel és létrejött egy "magyaros" megosztottság, ami Nyugat-Európában még sohasem volt eddig.

**Összefoglalva**

Ezért iszonyú veszélyes a - leírom! - orbáni vagy jobbikos populizmus. Csúsztatások, ellenségképzés, az ország - sőt a világ... - érdekeinek felrúgása a választási győzelem érdekében. És TERJED! A németeknél, a hollandoknál, a franciáknál már elkezdtek szervezkedni, hogy akkor ők is kilépnének... Persze, az EU sok helyen hibás... De megjavítani kell az egységet, nem kidobni... Mert egymásra vagyunk utalva, ha tetszik, ha nem!

Olvasom a kommenteket - amelyek között rengeteg a támadó, anyázó hangvételű - és féltem Magyarországot, hogy nem érti meg a fentiek súlyát. Hogy minket is belevisz egy szűklátókörű őrült valami hasonlóba a nagy nemzeti eszmény vagy az idegengyűlölet mentén. Tennünk kell ez ellen (ahogy tegnap írtam: [történelmi időkben történelmi a felelősséged is!](http://agostonlaszlo.hu/hu/blog/60-tortenelmi-idokben-tortenelmi-a-felelosseged-is)). Meg kell értetni az emberekkel, hogy mi mivel jár, mégha a propaganda ez ellen dolgozik is... Egyszer a történelmünk során tanulhatnánk végre mások hibájából. Remélem, hogy nekünk nem mindig csak Mohács kell...
