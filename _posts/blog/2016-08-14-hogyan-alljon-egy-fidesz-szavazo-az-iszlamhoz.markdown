---
layout: post
title: Hogyan álljon egy Fidesz-szavazó az iszlámhoz?
date: 2016-08-14 17:04:03.000000000 +00:00
author: agoston_laszlo
excerpt: "Végeztem egy kísérletet. Orbán Viktor iszlám- és a más kultúrákat támogató szavait, amelyet gazdag arab bankároknak mondott, a sajátomnak tüntettem fel és meghirdettem a Fidesz és/vagy Orbán Viktor követői között."
categories: blog
tags: [Fidesz, muszlim]
image: http://agostonlaszlo.hu/images/orbanarab.jpg
redirect_from: "/hu/blog/82-hogyan-alljon-egy-fidesz-szavazo-az-iszlamhoz"
lang: hu
---
Végeztem egy kísérletet. Orbán Viktor iszlám- és a más kultúrákat támogató szavait, amelyet gazdag arab bankároknak mondott, a sajátomnak tüntettem fel és meghirdettem a Fidesz és/vagy Orbán Viktor követői között. Az eredmények.

![]({{ site.baseurl }}/images/orbanarab.jpg)
_Forrás: MTI_


2016. 08. 14-én 11.30 körül az alábbi szöveget tettem közzé az oldalamon ([itt érhető el](https://www.facebook.com/agostonlaszloartist/posts/893322780771821")):

"Azt gondolom, hogy minőségi, szeretetteljes és boldog életet csak olyan országban lehet élni, amely a tisztelet kultúráján alapszik, következésképpen a tisztelet hangján beszél. Magyarországnak annak a helynek kell lennie, ahol _mindenkit_ tisztelettel fogadnak, az iszlám világból érkezetteket is tisztelettel fogadják és az iszlámot, a muszlimok, arabok civilizációs gyökereit is rendkívül nagyra értékelik.

Az iszlám egy nagy lelki és szellemi építmény, amely nélkül a világnak azon a részén sem béke, sem boldogság, sem kiegyensúlyozott emberi élet nem jöhetne létre.

Ezért számunkra az iszlám világból érkezett embereknem fenyegetést jelentenek, hanem egy magas civilizáció képviselőiként üdvözöljük őket. És nem szégyellünk időnként tanulni sem tőlük."

Ez a szöveg nem más, mint Orbán Viktor 2015. június 9-én ([a gyűlöletkampány kezdete után tíz nappal](http://index.hu/belfold/2015/06/02/teljes_fordulatszamra_kapcsolt_a_kormany_menekultellenes_kampanya/)), az Arab Bankon Szövetségének éves közgyűlésén, Budapesten elmondott beszédének E/1-be átírt verziója ([a teljes beszédet itt találod](<iframe width="854" height="480" src="https://www.youtube.com/embed/nLlXC9hfvDs" frameborder="0" allowfullscreen></iframe>)). Ezek után önerőből (nem, nem áll mögöttem Soros György, hiába mondják sokan :) ) 1500 forint értékben meghirdettem az [Orbán Viktor oldalát](https://www.facebook.com/orbanviktor/) és/vagy a [Fidesz oldalát követők körében](https://www.facebook.com/FideszHU). Be is következett, amire számítottam.

![]({{ site.baseurl }}/images/soros.JPG)

Három óra alatt gyakolatilag elöntött a gyűlölet-cunami. Pár kedvenc kommentet - amelyeket nekem szántak, de valójában annak az embernek szólnak, akit a Facebookon követnek - alább meg is osztok, az anyámat szidó és egyéb családtagjaimat mocskoló "szokásosakat" most nem említve.

![]({{ site.baseurl }}/images/komment3.JPG)
![]({{ site.baseurl }}/images/komment4.JPG)
![]({{ site.baseurl }}/images/komment5.JPG)
![]({{ site.baseurl }}/images/komment6.JPG)
![]({{ site.baseurl }}/images/komment7.JPG)
![]({{ site.baseurl }}/images/komment8.JPG)


Egy idő után már annyi volt az anyázás az oldalon, hogy a tervezett esti időpont előtt (négy óra után 200+ kommentnél) lelőttem a poént az alábbi szöveggel és videóval, amit minden kommenthez odaírtam:<br /><br />"Bocsánat, lemaradt, hogy ez egy idézet. Eredetileg Orbán Viktor mondta tavaly júniusban (tíz nappal a gyűlöletkampány kezdete után)."

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F893320557438710%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>
Ezek után kíváncsian vártam, hogy mik lesznek a reakciók. Öt csoportba osztanám a kapott válaszokat:

- **1.** "Nem számít ki mondta, akkor is őrült"
- **2.** "Nem ér a nevem' - vagyik kiragadtam a kontextusából, hamis az anyag, manipulálni akarok csak stb.
- **3.** "Nincs is gyűlöletkampány, lakossági tájékoztatás van" - azaz belekötött egy az eredeti szöveget nem érintő részletbe.
- **4.** "Ez a bankároknak szólt, nem a rohadt menekülteknek"
- **5.** Nem válaszolt.

A típusválaszokra engedjétek meg, hogy most itt reagáljak.

![]({{ site.baseurl }}/images/nemigaz.jpg)
([forrás](https://www.facebook.com/magyarinfo/photos/a.10150201675448467.330467.85568463466/10154313478633467/?type=3&amp;theater))

- **1.** Ha újraolvasod a szöveget, csak arról van szó, hogy tiszteljünk egy másik kultúrát és ne szégyelljünk akár tanulni is tőlük. Én ezt nem hiszem őrültségnek, akármelyik más kultúráról is beszélnénk.

- **2.** Valóban nem egy húsz perces beszéd egészét tettem ki, de ezek univerzális, általános gondolatok az iszlámról. A videó, ha meghallgatod az eredetit ([itt van újra a linkje](https://www.youtube.com/embed/nLlXC9hfvDs)), teljesen kontextus-hű, nem a beszélő szándékával ellentétes. Valóban nem írtam hozzá, hogy pénzes muszlimoknak mondja. De ez számít? A menekültek kultúrája és vallása nem tiszteletre méltó, csak ha van pénzük kifizetni a [letelepedési kötvényt?](https://blog.atlatszo.hu/2015/06/letelepedesi-kotveny-a-jo-bevandorlok-penzt-hoznak-az-offshore-konyhara/)

- **3.** Ez egy érvelési hiba/retorikai eszköz. Terelés. Mit mondjak? Ez van. Egyébként sajnos pont hogy nem lakossági tájékoztatásról szól a kampány. A fenti kép ezt jól illusztrálja. Belemehetünk egyesével is a miértekbe, de ez most nem a jelen írás tárgya.

- **4.**Mint a második pontban. Ha a bankárokkal beszélek, akkor [jó dolog a saría és újra kéne olvasni a Koránt?](https://www.facebook.com/agostonlaszloartist/videos/890592781044821/) Ha a menekültekről, akkor jöjjenek [a no-go zónás hazugságok?](http://444.hu/2016/04/02/a-vilagsajto-cimlapjain-a-magyar-kormany-900-europai-no-go-zonaja) (Tudom... 444... de Guardianre és Washington Postra mutatnak a források benne...)

- **5.** Talán elgondolkodtak (#naivvagyok), talán küzdenek a kognitív disszonanciával. Nem tudni...

Ja igen... [kognitív disszonancia](https://hu.wikipedia.org/wiki/Kognit%C3%ADv_disszonancia).Ha valamilyen új információ vagy tapasztalat ellentmond a korábbi elképzeléseknek vagy ismereteknek (lásd: O. V. kampányol az iszlám ellen), akkor disszonanciát, belső feszültséget élünk át. Ez a disszonancia szorongáskeltő állapot, melyet csökkenteni igyekszünk. Ezt a szorongást úgy is feloldhatjuk, hogy elfogadjuk a vitapartner érveit (azaz rájövünk és elismerjük, hogy O. V. nem áll ki annyira következetesen a muszlimok ellen, mint gondoltuk) vagy megpróbálunk kibújni a hatása alól. Például gyurcsányozással, ezisasorsgyörgyembere-zéssel vagy a fenti öt módszerrel...

**Önkritika:**

Tény, hogy a kormány hivatalosan nem állt ki az iszlám ellen, sőt Orbán mindig igyekezett erőltetni a diplomáciai megbeszéléséken, hogy mennyire sokra értékeli az iszlámot. Ez értelemszerű is akkor, amikor pénzt akar az olajállamoktól látni... Ugyanakkor ez tipikusan a "ne azt nézd, mit mondok, hanem hogy mit teszek" esete: a kormány és a hozzá [közeli média generálta azt a muszlim-ellenességet](http://444.hu/2015/09/08/neten-terjedo-kamufotoval-kelt-felelmet-az-allami-teve-es-az-udvari-napilap/), amellyel mind találkozhatunk a kommentszekciókban.

**Amiért a kormány felelős, és ami pofátlanná teszi ezt az egyébként helyes gondolatokat tartalmazó beszédet.**

Kérdezheted, mi lett volna a megoldás? A válasz egyszerű: nem hergelni az embereket és szítani az ellentétet, hanem pont hogy nyugtatni a közvéleményt és csökkenteni azt. [Én is félek a bevándorlási hullám hatásaitól](http://agostonlaszlo.hu/hu/blog/70-nem-vagyok-hulye-attol-meg-hogy-nem-kiabalok) és nem gondolnám, hogy [rossz ember vagy rasszista lennél, ha te is félsz.](http://agostonlaszlo.hu/hu/blog/73-meg-jobban-osszezavarlak-nem-vagy-rasszista-ha-felsz)

De elvárható lenne, hogy miközben az üzleti kapcsolatok építéséért, a letelepedési kötvényekért udvarolja körbe a kormány az arab államok gazdagjait, addig legalább ne rúgjon bele a más arab/muszlim államokból talán pont ezek miatt a gazdagok miatt is menekülőkbe...

**UPDATE**

*Az írás megjelenésének másnapján* hackertámadás áldozatává vált az oldalam és hetekig elérhetetlen volt. 
A kísérlet híre bejárta az országot

<iframe src="https://player.vimeo.com/video/190270883" width="640" height="360" frameborder="0" webkitallowfullscreen mozallowfullscreen allowfullscreen></iframe>
<p><a href="https://vimeo.com/190270883">&Aacute;goston L&aacute;szl&oacute; - RTL H&iacute;rad&oacute;</a> from <a href="https://vimeo.com/user49887378">&Aacute;goston L&aacute;szl&oacute;</a> on <a href="https://vimeo.com">Vimeo</a>.</p>

sőt, még külföldre is eljutott ([Der Standard](http://derstandard.at/2000043881955/Orban-Der-Islam-ist-in-Ungarn-willkommen))

