---
layout: post
title: "A feminista b@zdmeg betévedt a nők közé"
date: 2016-05-26 07:18:34.000000000 +00:00
author: agoston_laszlo
excerpt: "Ez lenne a feminizmus? Egy háromezernél is több követőt magáénak tudó csoport szerint igen. Szerintem viszont (férfi)gyűlöletből még sohasem született igazi szabadság."
categories: blog
tags: [feminizmus, nőjogok, megbékélés]
---
Ez lenne a feminizmus? Egy háromezernél is több követőt magáénak tudó csoport szerint igen. Szerintem viszont (férfi)gyűlöletből még sohasem született igazi szabadság.

![]({{site.baseurl}}/images/teher.jpg)

Nagy port kavart a nők egyenjogúságát és szabadságát szorgalmazó, [Kedvenc használati tárgyaink](http://agostonlaszlo.hu/en/blog/46-kedvenc-hasznalati-targyaink-a-nok) - a nők című cikkem, ami után gyakorlatilag kizárólag elismerő szavakat és rengeteg köszönőlevelet kaptam nőktől. Az is nagyon érdekes volt a számomra, hogy férfiak gyakorlatilag nem foglalkoztak a cikkel..

Aztán egy kommentből eljutottam a Gumiszoba nevű csoporthoz, ahol - látszólag - szélsőségesen más véleménnyel találkoztam a magukat "igazi feministáknak" valló hölgyek részéről. Eleve számítottam rá, hogy a cikkel nem mindenki fog egyetérteni, ezért számos általam tisztelt, nagyszerű, erős nőnek küldtem el a megjelenés előtt véleményezésre. Én mégiscsak férfi vagyok...

De bevallom nagyot csalódtam, sőt elkeseredtem. Ezzel kapcsolatban született meg a [Mit tegyél, ha az törli beléd a lábát, akinek segíteni akartá](http://agostonlaszlo.hu/hu/blog/49-mit-tegyel-ha-az-torli-beled-a-labat-akinek-segiteni-akartal) című poszt. Ebben arról szólok, hogy a gyalázkodással, vehemens támadással, "magas céről" nyitó bármilyen hozzászólót csak radikális kedvességgel lehet/kéne kezelni, felismerve a viselkedése mögött megbújó, azt motiváló frusztrációkat. De mégis... úgy érzem, erről még egyszer - hiszen egy viszonylag népes, háromezer fős csoportról van szó - beszélni kell.

Kedves Hölgyeim! Segítségeteket kérem. Mutatok pár (kiemelt, engem legjobban zavaró) posztot feminista nők tolljából. Tényleg ez az "igazi feminizmus"? ([A thread itt található](https://www.facebook.com/permalink.php?story_fbid=984235504995902&amp;id=486052054814252).)

![]({{site.baseurl}}/images/fem1.jpg)

![]({{site.baseurl}}/images/fem2.jpg)

![]({{site.baseurl}}/images/fem3.jpg)

Mert én hiszem, remélem és vallom, hogy ez csak egyszerű - bocsánatot kérek - bunkóság bármilyen nemű személyek tollából.

Viszont ha a feminizmust ezzel a lelkiséggel azonosítjuk, akkor sokan fogják - ismét bocsánat - joggal utálni azt. Gondoljatok bele, mi lett volna, ha nem egy, a nők a jogait védeni próbáló írásomat tűzik tollhegyre a női jogvédők...

Csakhogy nem engedhetjük meg magunknak, mint fejlődésre vágyó társadalom és nem engedhetik meg maguknak a feministák (mint a női jogok szószólói), hogy tömegeket ijesszenek el a fentihez hasonló stílussal. Ennél sokkal fontosabb az ügy... Ráadásul, hogy mennyire nem képviselik az általuk képviselni próbált csoport egészét, azt jól mutatja, hogy pont ebben a csoportban is majd' hatvanan kedvelték és szerették és öten osztották tovább...

![]({{site.baseurl}}/images/fem4.jpg)

Nem, barátaim... kérlek igazítsatok ki, ha tévedek, de ez nem az, amire a nők évezredek óta várnak.... Ez egy vadhajtás. Gumiszobának hívják és - ... - oda is való. Nem hagyhatjuk, hogy ilyenKapanyél - díjas****kommentelők kisajátítsanak egy olyan fogalmat - a feminizmust -, ami égetően fontos társadalmi kérdésekre keres választ és végső soron a tisztességesebb együttélést célozza.

A feminizmus NEM LEHET azonos a férfigyűlölettel, még csak nem is támogathatja azt! Egy hátrányban lévő csoport nem használhatja saját jogfosztottságának dühét arra, hogy mások iránt gyűlöletet keltsen. Valahogy ezek a mozgalmak mindig csak békés úton vezettek sikerre. Emlékezzünk Martin Luther Kingre:

"a csodálatos újféle harciasság, ami elborította a néger közösséget, nem vezethet oda, hogy elveszítsük a bizalmunkat minden fehér emberben" és "ne csillapítsuk a szabadság iránti szomjunkat a keserűség és a gyűlölet kelyhéből".

Ő tudja. Nekik sikerült.

Hiszek benne, hogy a feminizmus, a női egyenjogúság iszonyúan fontos. Hiszek benne, hogy amit fentebb láttál nem az. Hiszek benne, hogy meg fogod tudni te is különböztetni majd, ha hasonló helyzetbe kerülsz és nem söpröd le az egyébként életbevágó eszmét hirdetőinek tökéletlensége miatt. Kár lenne, nagyon.
