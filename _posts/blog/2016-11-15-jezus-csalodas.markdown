---
layout: post
title: "Hogyan okozott csalódást Jézus"
date: 2016-11-06 18:52:42.000000000 +00:00
author: agoston_laszlo
excerpt: "Mint amikor ezerszer meghallgatsz egy Cd-t, de amikor az előadót élőben hallod, ő nem úgy, nem azon a hangszínen, nem abban a tempbóban énekli el, mint ahogy megszoktad. És csalódsz, mert te a CD-felvételt, a saját elképzelésedet akartad újra meghallgatni élőben."
categories: blog
tags: [rólam, demokrácia, kereszténység]
lang: hu
image: http://www.agostonlaszlo.hu/images/jesusprofil.jpg
---
Jézustól mindenki mást várt. Nagyon sokan akarták, hogy felüljön Dávid trónjára, ahogy azt az írások a Messiásról megjövendölték - azaz álljon egy politikai mozgalom, forradalom élére és harcoljon a rómaiak ellen. Még olyan magyarázatot is hallottam, hogy azért küldték a keresztre, mert remélték, hogy félteni fogja az életét és háborút indít a támadói ellen. Ehelyett olyanokat mondott, hogy "Bocsásd meg, Atyám, mert nem tudják, mit cselekszenek!"... Hát hogy lehetne egy ilyen emberből király???

Aztán ott van a másik. A suszter nem maradt a kaptafánál. Biztos vagyok benne, hogy minden este jót röhögtek a kocsmában "az ács fián", aki ráadásul zabigyerekként született. Az anyja, az a Mária is egy rohadt lotyó, hogy nem bírt magával a házasságig, hogy legalább ne legyen feltűnő, ha megesik... Ne gondold, hogy a  kocsmában máshogy beszéltek erről...

![](http://www.agostonlaszlo.hu/images/jesusprofil.jpg)
[Forrás](http://i1.wp.com/www.fatosocultos.com.br/wp-content/uploads/2016/10/andre_-4-1024x531.jpg?resize=752%2C440)

Aztán ott van Jézus, akire építettek a tanítványok. Otthagyták a halászást, a jól jövedelmező brókercéget és beálltak követni. Valaki gondolkozott helyettük - és ez nagyon jó érzés. Kaptak egy apaképet, egy megmentőt, egy vezért, aki ha jött is, lecsendesítette a vihart. Hogy lehetett képes ez az ember meghalni? Akkor mégse volt Isten fia? Ott ültek a Szentlélek kitöltetése előtt és azon gondolkoztak, mekkora égés ezek után visszamenni a faluba újra halászni. Arra számítottak, hogy velük lesz a világ végezetéig és ők követhetik Őt kalandról kalandra, gondolkodás és felelősség nélkül. Para.

Csalódott benne a gazdag ifjú is, aki tökéletes szeretett volna lenni általa, de olyan tanítást kapott, ami nem tetszett neki. "Ha tökéletes akarsz lenni, menj el, add el vagyonodat, oszd szét a szegényeknek, és kincsed lesz a mennyben; azután jöjj, és kövess engem! Amikor hallotta az ifjú ezt a beszédet, szomorúan távozott, mert nagy vagyona volt." (Máté 19, 21-22) Lehet - ebben persze nem lehetek biztos -, hogy innentől megutálta Őt. [Kognitív disszonancia](https://hu.wikipedia.org/wiki/Kognit%C3%ADv_disszonancia)... 

Józsefről, az apjáról sem sokat olvasunk. Miután tanítani kezdett talán egyszer, futólag meglátogatta, ha jól emlékszem. Ő is csalódott: kitanította a fiát egy tisztes embernek, egy rendes, kétkezi ácsnak és most rajta röhög az egész közösség. Vagy köpködik. "A gyereket meg akarták ölni, amikor kiállt a zsinagógában és olyanokat mondott, hogy "egy próféta sem kedves a saját hazájában". (Lukács 4) Nem is érti, hogyan tudott megmenekülni... Korábban is volt vele baj... 12 évesen ott maradt a kis hülye a templomban, már egy napi járóföldet megtettünk hazafelé, amikor kiderült, hogy nincs meg. Az ideg majd szétvetett... Az asszony zokogott, hogy elvesztettük a gyereket. Visszafelé fél nap alatt megtettük az utat, végre megtaláltuk egy csapat pap körében, erre aszondja: "Miért kerestetek engem? Nem tudtátok, hogy az én Atyám házában kell lennem?” (Lukács 2, 49) Hát hol él ez a gyerek? Mit tesz a családjával? Az anyja meg csak védi-védi..." 

![](http://www.agostonlaszlo.hu/images/utolsovacsora.jpg)
[Forrás](https://alexcolao.files.wordpress.com/2010/09/lastsupper.jpg)

Mindenki, aki valamit *akart tőle*, aki *valamilyennek* akarta, aki elképzelt maga elé egy Jézus-képet és azt várta tőle, hogy ennek *megfeleljen* - csalódott. Mint amikor rongyosra hallgatsz egy zenei felvételt, eljön a tengerentúlról az előadó és élőben nem úgy, nem azon a hangszínen, nem abban a tempbóban énekli el, mint ahogy megszoktad. És csalódsz, mert te a CD-felvételt, a saját elképzelésedet akartad újra meghallgatni más hangján, akinek viszont volt saját egyénisége. Ami ráadásul nem is biztos, hogy tetszik neked.

Hát így vagyok én is. Sokan várják tőlem, hogy politizáljak, alapítsak pártot és harcoljak a rendszer ellen. Azt mondják, hiteltelen vagyok, ha nem teszem. Talán a keresztre nem küldenek fel, hogy sarokba szorítsanak, de nem is vagyok Megváltó. Sokan számon kérnek, hogy miért nem maradok csendben és csinálom azt, amihez értek. Állítólag még a kutyaszarról is van véleményem. De miért is ne lehetne? És József Attilát idézve "ki tiltja meg, hogy elmondjam, mi bántott hazafelé menet?" Ha érdekel olvasod - egyszerű a képlet.

<div class="fb-video" data-href="https://www.facebook.com/agostonlaszloartist/videos/908980235872742/"  
  data-allowfullscreen="true" data-width="500"></div>

Sokan várják, hogy cselekedjünk helyettük, tegyük jobbá a világot és ők - ígérik - lelkesen fognak hozzá tapsolni. Adnak egy lájkot. Megosztják. Akár meg is szavazzák, ha nem reggel van a szavazás, mert olyankor nehéz felkelni. De azért "toljad Laci!" és "mivanmár Laci?".

Sokan azt várják, hogy tanító legyek, akinek a gondolataiból táplálkozhatnak. De ha olyat tanítok, amit nem tetszik nekik, ellenem fordulnak. Ha elkezdek cikkeket írni Soma mamagésa oldalára, számukra hiteltelenné válok és leiratkoznak. A cikket pedig el se olvassák.

Csak apám és anyám és az ismerő barátaim nem várnak el tőlem és bíznak abban, hogy ha valamit teszek, akkor - felnőtt ember vagy! - annak oka is van, mérlegelés is előzte meg és inkább aggódnak értem, mint fordulnak el tőlem. Azokat a "barátokat" már rég leépítettem... Maradtak azok, akiket nem a saját elvárásuk érdekel, hanem az, hogy mit tudnak kapni tőlem. Akik velem nevetnek a melléfogásaimon és ott vannak, ha ennél többre lenne szükség.

Bírából, farizeusból, tanítványból áradó Dunát lehetne rekeszteni. Tudsz-e barátsággal fordulni hozzzám? Tudod-e elvárások helyett köszönettel fogadni, azt és annyit, amennyit egy másik embertől (akár tőlem, de akár bármelyik barátodtól, rokonodtól, az élettársadtól) kapsz? Mi lenne ha a kapcsolataidban az "adás" lenne - legalább egy kicsivel - fontosabb?

Azt hiszem, Jézus is erre próbált célozni.
