---
layout: post
title: "Egy tál lencse"
date: 2016-12-02 10:32:42.000000000 +00:00
author: agoston_laszlo
excerpt: "Minden nyugdíjas kap 10 ezer forintot karácsonyra az Államtól. Lázár János bejelentette: maguk a kormányhivatalnokok viszik ki a 10 ezer forintot a nyugdíjasoknak, egy-egy biztonsági őr kíséretében. Harmincezer állami alkalmazott fog postást játszani karácsony előtt és a két ünnep között - a postások helyett."
categories: blog
tags: [megbékélés, demokrácia]
lang: hu
image: http://kep.cdn.index.hu/1/0/1125/11258/112589/11258955_392017_a9c7ffd06fb8c82ac222c11ef28d0e3f_wm.jpg
---
**Orbán Viktor bejelentette: [minden nyugdíjas kap 10 ezer forintot karácsonyra az Államtól](http://index.hu/gazdasag/2016/11/29/orban_minden_nyugdijas_kap_10_ezer_forintot_karacsonyra/). Ezután [Lázár János](http://index.hu/belfold/2011/03/19/lazar_szerint_akinek_nincs_semmije_az_annyit_is_er/) jelezte: maguk a kormányhivatalnokok viszik ki a 10 ezer forintot a nyugdíjasoknak, egy-egy biztonsági őr kíséretében. Állítása szerint [ez így olcsóbb, mintha az állami tulajdonú Magyar Posta vinné ki az Állam ajándékát](http://index.hu/belfold/2016/12/01/a_kormanyhivatalnokok_viszik_ki_a_10_ezer_forintot_a_nyugdijasoknak). A hivatali ügyintézésben a rendelet miatt komoly fennakadások várhatók: harmincezer állami alkalmazott fog postást játszani karácsony előtt és a két ünnep között - a postások helyett.** 


![](http://kep.cdn.index.hu/1/0/1125/11258/112589/11258955_392017_a9c7ffd06fb8c82ac222c11ef28d0e3f_wm.jpg)

EGY TÁL LENCSE 

Jákób (akinek a neve csalót jelent) éppen evéshez készülődött, amikor testvére, Ézsau, megérkezett a vadászatról. Kimerült volt, éhes és nem érdekelte a jövő, csak a következő falat.
 
-Adj ennem, kérlek! - szólt öccséhez. 

-Nem adok, dögölj éhen. Ha nincs mit enned, pont annyit is érsz! - válaszolta Jákób, de aztán hirtelen eszébe jutott valami. - Hanem ha nekem adod az elsőszülöttségi jogodat... ha hatalomra segítesz engem... akkor itt egy tál lencse, nosza megeheted...

Jákób a kimerült, a hosszú évek vadászatától kifáradt és rövid távú reményt váró Ézsau felé nyújtotta a fatálban a szegényes kis lencsét. 

-Éhenhalok, ha nem kapok enni - gondolta Ézsau. Mit érdekel az elsőszülöttségi jog! Örökölje csak ő a közös vagyont! Legyen ő a vezető... én elsősorban és mindenek felett ÉHES vagyok.

És megköttetett az üzlet, egy tál lencséért Ézsau eladta az örökségét csaló testvérének. 

"Rohadt, mocskos zsidók!" - horkant fel Kovács úr Tápiószentandráson, ahogy a lelkész befejezte a Bibliaórát. Hazament. 

Érdekes. Az ajtó előtt épp két ember várja.

