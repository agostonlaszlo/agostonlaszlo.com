---
layout: post
title: Visszatértem
date: 2016-11-06 18:52:42.000000000 +00:00
author: agoston_laszlo
excerpt: A nyáron csináltam egy kísérletet: Orbán Viktor arab bankárok előtt mondott, iszlámról szóló elismerő szavait hirdettem meg a Fidesz és Orbán Viktor rajongói között. Másnap hackerek elérhetetlenné tették az oldalam. Most indult újra.
categories: blog
tags: [demokrácia, rólam]
lang: hu
image: http://agostonlaszlo.hu/images/szolasszabadsag.jpg
---

A nyáron csináltam egy kísérletet: Orbán Viktor arab bankárok előtt mondott, iszlámról szóló elismerő szavait hirdettem meg a Fidesz és Orbán Viktor rajongói között. [Itt tudod elolvasni.](http://agostonlaszlo.hu/blog/hogyan-alljon-egy-fidesz-szavazo-az-iszlamhoz/) Másnap hackerek elérhetetlenné tették az oldalam. Most indul újra.

![]({{site.baseurl}}/images/szolasszabadsag.jpg)
[_A kép forrása_](https://www.orangewebsite.com/articles/wp-content/uploads/2014/10/shutterstock_187662866.jpg)

Érdekes dolog a szólásszabadság. A nyár óta valahogy úgy érzem, nem mindenkinek mérik ugyanakkora kanállal.  Pedig a fene se akart itt háborúzni... csak úgy éreztem, nem korrekt a muszlimokkal szemben, hogy ha pénzzel jönnek, szereti őket, ha nem pénzzel jönnek, uszít ellenük a hazám kormánya. Gondoltam megnézem, mit szólnak ehhez a Fidesz és Orbán Viktor Facebook-oldalának rajongói - másnaptól már nem tudtam többet írni az oldalamra. Lelőtték.

Jó, mondjuk nem adtam komoly munkát a támdóknak, egy régi, könnyen törhető joomla oldal volt az agostonlaszlo.hu egy mezítlábas szerveren. A fene se gondolta, hogy valaha is célponttá válik. Még az első támadás után is bíztam benne, hogy pár egyszerű óvintézkedéssel előrébb juthatunk. Hát nem.

Sokan mondták, hogy kamuzok, egyszerűen csak túl sokan látogatták egyszerre az oldalamat, túl sokan akartak a kísérletről olvasni és nem bírta a szerver. Csakhogy egy héttel később újraindítottuk egy másik, nagyobb szerveren, profibb körülmények között, Cloudflare ddos-véldelemmel... és hamarosan ott is megtalálták és újra lelőtték. Heteken keresztül állt. Akkor, amikor semmilyen reális forgalom nem volt rajta. Érdekes.

Nem tudom és nem is érdekel, kinek fájt ennyire, hogy emberi jogi témákkal (is) foglalkozik az oldalam. Nagy volt a kavalkád a népszavazás előtti időkben...

A lényeg, hogy most újraindult az agostonlaszlo.hu. Tőletek kértem és kaptam segítséget, Gerner Péter biztonságtechnikai szakemberrel építettük újra az oldalt egy másik rendszerben, egy biztonságos, nemzetközi szerveren. Ha jól értem azon, amin a [Nasa](https://github.com/nasa) oldalát is hostolják...

Elég siralmas, hogy valakik pénzt, erőt, energiát nem kímélnek, hogy elhallgattassanak. Pedig basszus, srácok... [nem én vagyok Superman, nem akarok politikai pályára állni](http://agostonlaszlo.hu/blog/superman-nem-en-vagyok/) csak ki akarok állni olyan eszmékért, amiket fontosnak tartok.

Az egyenlőségért.

A melegek jogaiért.

A nők jogaiért.

A vallásszabadságért, az iszlámot is ideértve.

A zsidók egyenlőségéért.

A cigányok egyenlőségéért.

Hogy megbékéljük végre egymással Magyarországon. Hogy közanyázás helyett végre (újra?) legyen közbeszéd Magyarországon.

Ki akarok állni a liberális, baloldali emberekért. És ki akarok állni a konzvervatív, keresztény jobboldaliakért. Hogy legyen információjuk, ami alapján dönteni tudnak. Hogy legyen egy olyan hely, az oldalam, ahol kulturált hangnemben, gyűlölködés nélkül tudunk érveket ellenérvekkel ütköztetni. Ez nem csak azoknak jó, akik egyetértenek velem. Ez KÖZérdek. 

Szeretném, ha akkor is el tudnád mondani a véleményedet és akkor is szeretettel fogadna ez a közönség, ha nem értesz egyet velem. Ettől még lehetünk barátok. És én mindent meg fogok azért tenni, hogy képviselhesd a véleményedet. Hogy legalább nálam, az oldalamon szólásszabadság legyen.
