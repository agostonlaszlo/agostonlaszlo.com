---
layout: post
title: "Te kinek akarsz megfelelni?"
date: 2016-08-11 08:58:11.000000000 +00:00
author: agoston_laszlo
excerpt: "Ezt évek óta le akartam írni, mégis nehezen görögnek ki a kezem alól a szavak. Sokan kérdezik, miért nem éneklek csak ritkán, hol változtam meg... A Zeneakadémián is szeretnek címkézni - mint mindenhol. Azt mondják, az első vizsga a legfontosabb, mert ott beáraznak, ott kerül rád, hogy milyen művész vagy. Ha az elsőt elrontod, könnyen rajtad ragadhat, hogy semmit sem érsz. Én elrontottam."
categories: blog
---

<p>Ezt évek óta le akartam írni, mégis nehezen görögnek ki a kezem alól a szavak. Sokan kérdezik, miért nem éneklek csak ritkán, hol változtam meg...</p>
<p>&nbsp;</p>
<p>A Zeneakadémián is szeretnek címkézni - mint mindenhol. Azt mondják, az első vizsga a legfontosabb, mert ott beáraznak, ott kerül rád, hogy milyen művész vagy. Ha az elsőt elrontod, könnyen rajtad ragadhat, hogy semmit sem érsz. Én elrontottam.</p>

<p>&nbsp;</p>
<p>Beléptem a fagyos hangulatú, kriptaszerű hangversenyterembe (2008-at írtunk). Elől ült a tanszékvezető egy asztalnál, mögötte (szigorúan csak mögötte!) a többi tanár és a közönség a széksorokban. Tapsolni tilos volt. Reggel 10 óra.</p>
<p>&nbsp;</p>
<p>Tíz darabbal kellett készülni, ötöt elénekelni, ebből kettőt én választottam, hármat a tanári kar. Féltem. A névsorban elsőként én léptem először az oroszlánok közé, nem is indult jól a dolog. De az igazi baj csak akkor jött, amikor összekevertem az ott kiválasztott darabok sorrendjét. Egy hosszú előjátékra számítottam és egy vérbő, "csajozós" olasz dalra: "Táncolj te, lány!" Egyetlen A-dúr akkordot kaptam helyette és rögtön kezdenem kellett volna egy intim, bensőséges Schumann-darabot: "Amikor a szemeidbe nézek, rögtön elszáll minden fájdalmam és bajom".</p>
<p>&nbsp;</p>
<p style="text-align: center;"><img src="http://agostonlaszlo.hu/images/cikkek/legyeskep.jpg" alt="legyeskep" /><br /><em>Ez voltam én 2010-ben. A képet Herman Péter készítette, külön érdekessége, hogy egy légy is berepült a fókuszba :)</em></p>
<p><em>&nbsp;</em></p>
<p>Ott álltam lefagyva. A zongorista is megzavarodott az én zavaromtól és egy igazi, értékelhetetlen macskazenét rendeztünk. A végén felnézett rám a tanszékvezető és csak ennyit mondott: "Énekelje el újra és próbáljon a kísérőjével együtt szenvedni!"</p>
<p>&nbsp;</p>
<p>Ezután majdnem kirúgtak. Évekig rajtam maradt a címke és azóta is bennem van a tüske, hogy nem vagyok elég jó. Azt mondták, kevés a hangom (pedig csak rettegtem); azt mondták, kulturálatlan vagyok: "hogy lehet egy Schumann darabot fermataval (hosszú megállás) kezdeni?"; olvassak több könyvet és tanuljak nyelveket (ekkor már három nyelvvizsgám volt). Volt egy tanár, aki a szemembe nézett és egyszerűen elmondta, hogy nem vagyok alkalmas erre a pályára. Ő el is tanácsolna. A végeredmény <strong>2,6</strong>. A tanszékvezető kilátásba helyezte, hogy ha a következő vizsgám is így sikerül, vége.</p>
<p>&nbsp;</p>
<p>Minden erőmet összeszedtem a következő félévben. Megacéloztam az idegeimet és készültem, gyakoroltam. Én tudtam, hogy nem ennyi vagyok, amennyit láthattak belőlem... Egy fél évvel korábban az egyik legjobb eredménnyel vettek fel! Közben a környezetem elkezdett lenézni, lesajnálni. Én voltam "a majdnem kettes". A "fél év múlva úgyis kirúgják".</p>
<p>&nbsp;</p>
<p>A következő vizsgám nagyon jól sikerült. Mindenki meglepődött és elégedtt volt, de <strong>3,4</strong> -nél nem kaphattam többet. Azért az mégse járja, hogy a "rossz énekes" jó jegyet kapjon!&nbsp;(Ugye az az egy tized, mennyire sokat számít...)</p>
<p>&nbsp;</p>
<p style="text-align: center;"><iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F851218881648878%2F&amp;show_text=0&amp;width=400" frameborder="0" scrolling="no" width="400" height="400" allowfullscreen="allowfullscreen" style="border: none; overflow: hidden;" allowtransparency="true"></iframe><br /><em>Egy 2011-es vizsgafelvétel</em></p>
<p>&nbsp;</p>
<p>A következő vizsgám utáni értékelésen csupa gratulációt kaptam. Ilyenkor körbeültünk egy nagy márványasztalt és minden tanár (csupa Kossuth-díjas!) elmondta a véleményét. "Nincsen kritikai észrevételem, gratulálok, nagyszerű teljesítmény!" - így a az első. "Nem tudok mit mondani, nagyszerű volt"- így a második és így mindegyikük sorban, amíg el nem értünk az asztal felém eső oldalára.</p>
<p>"Talán a <em>dikciója</em> nem volt az igazi, egyénként nagyszerű, gratulálok!" - mondta A, mire B:</p>
<p>"A <em>dikciója</em> remek, talán a <em>színészi játéka</em> lehetne jobb! Remek teljesítmény, gratulálok!" Válaszolt C:</p>
<p>"Ugyan! A <em>színészi játéka</em> kiemelkedő! Talán a <em>frazírozás</em> lehetne jobb, de kiváló volt, gratulálok!" mire D:</p>
<p>"<em>Kitűnő frazírozás</em>! Nem is mondanék mást. Gratulálok!" Ezekkel a kritikákkal lettem <strong>3,6</strong>. "De ez már négyes! Ugye örül?"</p>
<p><br />Nem, nem örültem. Majd' felrobbantam. Már sohase küzdhetem le az első kisiklás bélyegét?</p>
<p>&nbsp;</p>
<p>A következő vizsgámat megint elszúrtam. A vizsga előtt egy héttel - akárcsak sok azóta nemzetközi hírű művésszé vált énekes - én is kisbabapózban gyomorgörcsöltem az ágyban, várva "a megmérettetést". Az önbizalmam a zéróhoz közelített - mitől is lett volna több?&nbsp;</p>
<p>&nbsp;</p>
<p>Az utolsó évben felkértek, hogy legyek én a Hallgatói Önkormányzat elnöke. Menedzsment és művészet - nekem való! Összeállítottam a programom, kijelöltem a teljes csapatom (mert abban hiszek, hogy nem személyekre, hanem programokra és annak a végrehajtóira kell szavazni), és miután elsöprő győzelmet arattunk gőzerővel kezdtük el a megvalósítást. Indítottunk például egy újságot Figaro címen - mindenki legyintgetett, fénymásolt barkácsbutaságra számítottak. Aztán amikor körbevittem az egyetemen egy profi kiadványszerkesztővel megterveztetett, nyomdában nyomott újságot hirdetésekkel (!), aminek a hatodik számához a köztársasági elnök (!) írt előszót, mindenki meglepődött. Nagyon.</p>
<p>&nbsp;</p>
<p>Nekem pedig megjött az önbizalmam. A következő vizsgám hirtelen: <strong>4,4</strong>. Még négyes... de már kaptam egy felajánlást. Mivel előtte már jártam a BKF-re három évig, elfogytak az államilag finanszírozott féléveim. Csak költségtérítésesen tudtam volna a Zeneakadémián maradni, félévi másfél millió forintért. AZt a felajánlást kaptam, hogy ha ott maradok a masterre, kifizetik nekem ezt az összeget. Ez hat millió forint lett volna... Tehát a "rossz énekes" talán mégsem annyira rossz...</p>
<p>&nbsp;</p>
<p>Megköszöntem és nemet mondtam. Nem akartam ott maradni, ahol évekig nem láttak bennem tehetséget (illetve csak kevesen, akiket máig mindenek felett tisztelek).</p>
<p>&nbsp;</p>
<p style="text-align: center;"><iframe src="https://www.youtube.com/embed/WHDMRjaLDkY" frameborder="0" width="560" height="315" allowfullscreen="allowfullscreen"></iframe><br /><em>Egy másik vizsgafelvétel... hogy remegett a hangom...&nbsp;</em></p>
<p style="text-align: center;">&nbsp;</p>
<p>A következő vizsgám - a diplomám - az értékelők szerint <em>még jobban</em>&nbsp;sikerült, csak az eredmény maradt tizedre ugyanannyi:<strong> 4,4</strong>. Egyetlen tized kellett volna, hogy ötössel zárhassam a Zeneakadémiát, de ez sajnos pont nem jött össze. Az utolsó értékeléskor az egyik tanár a következőt mondta:</p>
<p>&nbsp;</p>
<p>"László, emlékszem, hogy az első vizsgája után ki akartam magát rúgni. És ezt el is mondtam magának. Hiba lett volna és sajnálom."</p>
<p>&nbsp;</p>
<p>Lassan tíz éve történt, de úgy érzem, csak most bocsátottam meg azt a mondatát, amiért akkor bocsánatot kért. Ami évekre "nem elégnek" címkézett. Nem mások előtt. Magam előtt.&nbsp;</p>
<p>&nbsp;</p>
<p>Ha visszahallgatom a vizsgafelvételeket, van ott rengeteg hiba valóban. Nem tagadom, lehet, hogy a diplomám sem érdemelt ötöst. De ha nem címkéznek fel engem az elején, lehet, hogy most nagyon máshol vagyok.&nbsp;</p>
<p>&nbsp;</p>
<p>Éppen ezért a "Sorsnak, Istennek, Allahnak, az Univerzumnak" köszönöm, mert szeretem, akivé mára váltam. Nekik pedig próbálom megbocsátani, mint ahogyan azok bocsánatát kérem, akikre én aggattam valaha hasonlókat.&nbsp;</p>
<p>&nbsp;</p>
<p><strong style="font-size: 12.16px; line-height: 15.808px;"><br />Ha tetszett és olvasnál még hasonlókat, itt lájkolhatod az oldalam:</strong></p>
<div class="fb-page" style="font-size: 12.16px; line-height: 15.808px;" data-href="https://www.facebook.com/agostonlaszloartist" data-width="250" data-height="100" data-small-header="false" data-adapt-container-width="false" data-hide-cover="true" data-show-facepile="false">
<div class="fb-xfbml-parse-ignore">
<blockquote cite="https://www.facebook.com/agostonlaszloartist"><a href="https://www.facebook.com/agostonlaszloartist">Ágoston László</a></blockquote>
</div>
</div>
<p>&nbsp;</p>
<p style="font-size: 12.16px; line-height: 15.808px;"><strong>Ne felejtsd el megosztani, ha értesz és egyetértesz!</strong></p>
<p>{SCOpenGraph image=http://agostonlaszlo.hu/images/cikkek/legyeskep.jpg} {SCOpenGraph title=Te kinek akarsz megfelelni?}</p>
<p>&nbsp;</p>
