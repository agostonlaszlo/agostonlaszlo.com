---
layout: post
title: "Történelmi időkben történelmi a felelősséged is"
date: 2016-06-24 19:40:58.000000000 +00:00
author: agoston_laszlo
excerpt: "18 éves voltam, amikor az a megtiszteltetés ért, hogy énekelhettem a Notre-Dameban a gimnáziumi kórusunkkal. Csodálatos élmény volt a hatalmas rózsaablakkal szemben állva zenélni. Még egy dolog miatt emlékezetes ez az út: ekkor mehettem először külföldre útlevél nélkül."
categories: blog
---
<p>18 éves voltam, amikor az a megtiszteltetés ért, hogy énekelhettem a Notre-Dameban a gimnáziumi kórusunkkal. Csodálatos élmény volt a hatalmas rózsaablakkal szemben állva zenélni. Még egy dolog miatt emlékezetes ez az út: ekkor mehettem először külföldre útlevél nélkül.</p>
<p>&nbsp;</p>
<p>Apám és anyám egy olyan országban nőttek fel és éltek, amelyet vasfüggöny választott el mindentől, ami nem szocialista. Én pedig felszállhattam a buszra Budapesten és ellenőrzés nélkül juthattam el Párizsig.</p>
<p>&nbsp;</p>
<p><img src="http://agostonlaszlo.hu/images/cikkek/brexit.jpeg" alt="brexit" width="100%" /></p>
<p>&nbsp;</p>

<p>&nbsp;</p>
<p>Én ezt az Európát szeretném átadni majd a gyerekemnek is. Ezt a szellemiséget, ezt a nyitottságot. Előbb vagyok ember és európai, mint magyar. Előbb testvérem egy szlovák, egy svéd vagy egy angol, mint az ellenségem. És közös velük a kultúrám (világviszonylatban nézve).</p>
<p>&nbsp;</p>
<p>Nagyon megviselt a Brexit híre, sokat is írtam róla, volt, amit felfokozott hangnemben. Sajnálom, akiket ez megbotránkoztatott, de nem tudok erős érzelmek nélkül gondolni arra, hogy politikai haszonszerzésből emberek léket ütöttek Európa - a mi Európánk - hajóján.</p>
<p>&nbsp;</p>
<p>Azon a hajón, ami egyébként is rozoga, dől befelé a víz sok résen és amit egy politikustemetővé vált parlament vezet lejárt szavatosságú vezetőkkel. De ettől még ez a hajó a legjobb dolog, ami Európával történt: amióta létezik, nincsenek háborúk, próbálunk - sok-sok hibával és melléfogással, de - egy irányba menni.</p>
<p><br />Meg kell értenünk,&nbsp;hogy ha tetszik, ha nem, közös a sorsunk. Ha nincs európai egység, akkor vagy más kontinensek falnak fel minket, vagy egymást öljük meg. Ehhez elég fellapozni a történelem könyveket, és nem is kell olyan régre visszamenni...</p>
<p>&nbsp;</p>
<p>Történelmi időkben történelmi a felelősségünk is: hangos akarok lenni! Azt akarom, hogy mindenki meghallja: meg kell állítanunk a süllyedést! Nem építhetjük fel újra a határokat, amiket irtózatos munka árán bontottunk le! Nem zárkózhatunk be és vehetjük fel a nemzetieskedés álmeleg ködmönjét. Ez a ködmön belülről melegnek tűnik és otthonosnak - évszázados hagyománya van annak, hogy magunkra öltve tudjuk egymást a származásáért gyűlölni és kirekeszteni -, de halálos. Csak elhiteti velünk, hogy meleg - belülről fagyunk meg tőle.</p>
<p>&nbsp;</p>
<p>Én egy olyan Európát akarok a gyerekeimre hagyni, ahol nem az számít honnan jöttél, hanem, hogy ki vagy.</p>
<p>&nbsp;</p>
<p>Ahol az emberek az összefogást keresik az elhatárolódás helyett.</p>
<p>&nbsp;</p>
<p>Ahol szabadon lehet tanulni, dolgozni, élni bármely országban.</p>
<p>&nbsp;</p>
<p>Ahol a hagyományok és múlt is fontos és értékes, de a jövőt építjük.</p>
<p>&nbsp;</p>
<p>Ahol a süllyedő hajót inkább megjavítjuk a vízbe ugrás helyett.</p>
<p>&nbsp;</p>
<p>Ahol az angliai barátaim teljes jogú európai állampolgárok.</p>
<p>&nbsp;</p>
<p><strong style="font-size: 12.16px; line-height: 15.808px;">Itt lájkolhatod az oldalam, ha egyetértesz:</strong></p>
<div class="fb-page" style="font-size: 12.16px; line-height: 15.808px;" data-href="https://www.facebook.com/agostonlaszloartist" data-width="250" data-height="100" data-small-header="false" data-adapt-container-width="false" data-hide-cover="true" data-show-facepile="false">
<div class="fb-xfbml-parse-ignore">
<blockquote cite="https://www.facebook.com/agostonlaszloartist"><a href="https://www.facebook.com/agostonlaszloartist">Ágoston László</a></blockquote>
</div>
</div>
<p>&nbsp;</p>
<p style="font-size: 12.16px; line-height: 15.808px;"><strong>És ne felejtsd el megosztani, ha tetszett!</strong></p>
<p>&nbsp;</p>
<p>{SCOpenGraph image=http://agostonlaszlo.hu/images/cikkek/brexit.jpeg} {SCOpenGraph title=Történelmi időkben történelmi a felelősséged is}</p>
