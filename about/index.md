---
title: "Életrajz"
published: true
layout: egyedioldal
date: 2015-01-11 22:49:46.000000000 +00:00
category: about
tags: [életrajz]
---
Ágoston László értelmiségi szülők gyermekeként(édesanyja tanítónő, édesapja [T. Ágoston László](http://hu.wikipedia.org/wiki/T._%C3%81goston_L%C3%A1szl%C3%B3) író) látta meg a napvilágot 1986-ban Budapesten.

Bár leginkább mindvégig a színpad világa vonzotta, emellett sikerrel vett részt sokféle megmérettetésena tanulmányi versenyektőlaz irodalmi-, forgatókönyvíró- és filmpályázatokig. Tizenhét éves korára Kaleidoszkóp-díjas, Radnóti-diplomás, kétszeres Vörösmarty-emlékérmes előadóművész, de egy váratlan döntéssel mégis a Színház- és Filmművészeti Egyetem - és így a színészi pálya - helyett a Zeneakadémia és az operaéneklés mellett döntött. Ekkor kezdett el mindent alárendelve komolyzenét tanulni H. Németh Lujza (ének) és [Széll Rita](http://lfze.hu/oktatok/-/asset_publisher/exVsliQos2qD/content/szell-rita/10192) (szolfézs-zeneelmélet) tanítványaként.

![bkf-agoston-laszlo.jpg]({{site.baseurl}}/images/bkf-agoston-laszlo.jpg)


A Don Giovanni - avagy kivel fekszel le című egyetemi előadáson (fotó: Benkő Molnár Fanni)

A művészeti képzés mellett párhuzamosan a Budapesti Kommunikációs és Üzleti Főiskolán tanult újságírás-marketing, PR szakpáron, ahova az elérhető maximális pontszámmal vették fel. Itt a két diploma mellett Tudományos Diákkonferencia-győzelmet és Országos Tudományos Diákkonferencia - különdíjat szerzett "Zene a reklámban - reklám a zenében" című tanulmányával, amelyet később a Média és Kommunikáció című szakmai folyóirat is közölt. Elnyerte aKöztársasági ösztöndíjat, tanulmányai végeztével képe felkerült a [főiskola dicsőségfalára](http://www.bkf.hu/okisbkfesek/agoston-laszlo).

![Norbert-Lammert.JPG]({{site.baseurl}}/images/Norbert-Lammert.JPG)


Norbert Lammerttel, a Bundestag elnökével a drezdai parlamentben, a Moltopera németországi debütálása után

2008-ban elsőre sikerrel felvételizett a Liszt Ferenc Zeneművészeti Egyetem magánének tanszakára, ahol diplomájáig [Sólyom-Nagy Sándor](http://opera.hu/hu/koncert/tarsulat/szemely/Solyom-Nagy_Sandor) tanítványa volt. Részt vett  [Marton Éva](http://www.martoneva.hu/) workshopján és [Polgár László](http://hu.wikipedia.org/wiki/Polg%C3%A1r_L%C3%A1szl%C3%B3_%28opera%C3%A9nekes%29) kurzusán is.
Az egyetemi évek alatt számos koncerten vett részt szólistaként, többek közt az Új Liszt Ferenc Kamarakórus és az Alma Mater kórus hangversenyein [Erdei Péter](http://www.bacstudastar.hu/erdei-peter) a grazi kórusolimpián aranyéremmel jutalmazott Kocsis-Holper Zoltán vagy a Lantos Rezső-díjas Tőri Csaba vezényletével. Több alkalommal kérték fel közreműködésre az Operavizsgákon.

A 2010/11-es tanévben a Hallgatói Önkormányzat elnökeként tevékenykedett. Ebben az évben alapjaiban változtatta meg a hallgatói érdekképviselet rendszerét és nevéhez fűződik az azóta is havi rendszerességgel megjelenő [Figaro](http://agostonlaszlo.hu/tar/figaro-2010-11.pdf) című lap elindítása. 2011-2013 közt töltötte be a Jeunesses Musicales Hungary főtitkári pozícióját, 2013-as alapítása óta a [PerspektivArt Egyesület](http://www.perspektivart.hu) elnöke.

![hok-agoston-laszlo.jpg]({{site.baseurl}}/images/hok-agoston-laszlo.jpg)

A Hallgatói Önkormányzat közgyűlésén 2011-ben (fotó: Herman Péter)

Egyetemi tanulmányai befejeztével kezdett a [Moltopera](http://www.moltopera.hu) szervezésébe, azzal a céllal, hogy fiatal énekesekkel vigye közel az opera műfaját a fiatal korosztályhoz- akár korábban elképzelhetetlen helyszíneken is. Emellett fiatal tehetségek személyes menedzsmentjébe is kezdett, közülük Kayamar már több hazai és nemzetközi sikereket is elért. A Moltopera kommunikációs sikerei nyomán került a Magyar Állami Operaház látókörébe, 2012 és 2015 között volt a legnagyobb magyar kulturális intézmény online marketing tanácsadója. 2014 óta a ## Budapesti Kommunikációsés Üzleti Főiskola rendszeres óraadója.

![marketing-agoston-laszlo.jpg]({{site.baseurl}}/images/marketing-agoston-laszlo.jpg)


Az Operaház évadnyitó sajtótájékoztatója után (fotó: Operaház)

Rendszeresen tart gimnáziumi ésegyetemi előadásokat a komolyzene megismertetésére,sorozatát Magyarországon meghirdette már többek közt a Semmelweis Orvostudományi Egyetem, az Eötvös Loránd Tudományegyetem, a Budapesti Műszaki Egyetem és a Budapesti Corvinus Egyetemis , külföldön [Európai Uniós finanszírozással a Moltopera Németország szervezésében Görlitz környéki iskolákban](http://moltopera.hu/hu/zerlina-meglovagolja-giovannit), 2015 októberében Angliában a nagy hírű durhami egyetemen és Manchesterben mutatta be fiatalok százai előtt. 2012 óta rendszeres fellépője a Sziget Fesztiválnak.

![moltopera-agoston-laszlo.jpg]({{site.baseurl}}/images/moltopera-agoston-laszlo.jpg)

A Moltopera operaházi debütálásakor Enrico szerepében (fotó: Angeles Parrinello)

A Moltoperában **énekesként** a védjegyévé vált különleges konferálás-moderálás mellett legtöbbször csak kisebb szerepeket vállal (J. Strauss: A denevér - Blind; G. Puccini: Bohémélet - Alcindoro; G. Menotti: A telefon - Ben), de különleges bravúr volt és a kritikusok egyöntetű elismerését érdemelte ki 2014. november 23-i beugrása az Operaházban Haydn A lakatlan sziget című operájában, amelyre Enrico szerepét a megbetegedő énekes helyett kevesebb mint 36 óra alatt tanulta meg. **Rendezőként** jegyzi a Bohémélet, A denevér, A telefon és a Parasztbecsület című ifjúsági előadásokat a Pécsi Nemzeti Színházban illetve számos gálakoncertet különböző helyszíneken. Jellegzetes, interaktív, összekacsintós, meghökkentő-provokatív **konferanszai** a Moltoperaelőadásainak elmaradhatatlan elemei.

![konferalas-agoston-laszlo.jpg]({{site.baseurl}}/images/konferalas-agoston-laszlo.jpg)


Ágoston László interaktív konferansza A lakatlan sziget előadásán az Operaházban (fotó: Mike Deere)
